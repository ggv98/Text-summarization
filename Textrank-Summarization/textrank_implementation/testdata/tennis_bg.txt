Григор Димитров спечели по категоричен начин Алекс Болт, печелейки с 3:0 (7:6 (1), 6:1, 6:2) в мач от 2-ия кръг на турнира от Големия шлем Аустрелиън Оупън. Единствено в първия сет българинът изпита затруднения, но след това показа класата си и надделя над австралиеца. По този начин Димитров си уреди среща срещу испанеца Пабло Карено-Буста, който игра на полуфиналите на US Open преди година.Болт записа първия си ас по правата за 30-15 в полето за равенство, а в другата страна на корта залагаше на типичен левичарски подсечен начален удар. Григор стигна до две точки чрез форхенди в аут на противника, но като цяло австралиецът сравнително безпроблемно поведе с 0:1.

На свой сервис българинът показа страхотна успеваемост и успя лесно да спечели подаването си, изравнявайки резултата в началото на двубоя. Болт натрупа добра преднина в третия гейм, но постепенно Димитров намери начин да се справи с първия сервис на австралиеца и намали до 30:40, но в крайна сметка представителят на домакините не позволи да бъде притиснат още и спечели подаването си.

В четвъртия гейм Григор Димитров показа реализира ас, което му позволи да поведе с 30:0. В началните минути на двубоя първият сервис на българина не бе в негова помощ и след сгрешен бекхенд, австралиецът изравни. Димитров не допусна грешка и след великолепен форхенд изравни резултата.

Първият сервис на Алекс Болт му помагаше в началните минути и австралиецът набързо поведе с 30:0. Но след това страхотната игра на Димитров от линията позволи на българина да изравни. Болт не показа притеснение и взе следващите точки, повеждайки с 3:2.

В началото на шестия гейм Димитров допусна дойна грешка, изпитвайки затруднение да реализира първия си сервис. Но при следващите си две подавания успя да обърне резултата и след страхотен бекхенд поведе 40:15. Първият му сервис дойде в правилния моменти и българинът изравни резултата. При подаването си Болт за първи път изпита затруднения и Григор поведе с 30:15, но след това сгрешен бекхенд на българина възстанови равенството. Димитров получи точка за пробив, но отново от бекхенд сгреши и се стигна до 40:40. Все пак австралиецът взе подаването си след нови грешки на бекхенд на българина.

Димитров сервираше с новите топки в седмия гейм и стартира великолепно с уинър по правата. Българинът набързо поведе с 30:0 след прекрасно изпълнен форхенд. Австралиецът откри слабото място на Григор в днешния ден и постоянно подаваше на бекхенда на българина. След нови грешки на Григор се стигна до първа точка за пробив за Болт. Димитров показа страхотна психика и с красив удар от форхенд възстанови равенството. Първият сервис дойде на помощ за българина, но отново дойде грешка на бекхенд и ново равенство. Все пак Димитров спечели своето подаване след добра игра на първи сервис

В началото на деветия гейм мрежата помогна на Димитров да спечели първата точка, но след това Болт поведе след добра защита и ас при следващото си подаване. Григор получи нова точка за пробив след отлична игра на мрежата, която принуди австралиеца да сгреши. Следващото разиграване бе изпълнено с продължителна размяна на удари, но отново след бекхенд на българина топката се спря в мрежата. Болт реализира нов ас и поведе, но Димитров показа добра защита и принуди австралиеца да прати топката в аут. Димитров стигна до нова точка за пробив, но Болт отново показа добра успеваемост на първи сервис и изравни. Най-дългият гейм до момента в двубоя бе спечелен от представителят на домакините след нова грешка на българина от бекхенд.

При подаването си за оставане в първия сет, Григор стартира с грешка от форхенд, но след това показа добра защита и елегантно принуди Болт да прати топката в мрежата. Веднага след това австралиецът реализира красиво от форхенд, повеждайки в резултата. След това първият сервис дойде на помощ за Димитров и той успя да спечели подаването си без повече затруднения. При подаването си Болт успя да натрупа солиден аванс и поведе с 40:0, след което не позволи на Димитров да достигне до точка и поведе с 6:5.

Димитров стартира с ас следващото си подаване, след което лесно поведе с 30:0. Григор не позволи на Болт да влезе в разиграване и спечели лесно подаването си, за да се стигне до тайбрек. 

Болт стартира отлично, повеждайки с 1:0. Димитров възстанови равенството, а след това не допусна грешка и при второто си подаване, повеждайки с 2:1. Австралиецът направи непредизвикана грешка от форхенд и българинът увеличи преднината си, а след това Димитров показа отлична защита и Болт прати топката в мрежата за 4:1. Българинът показа великолепна игра на мрежата и с бекхенд воле направи преднината си на 5:1. Последва ас и Димитров получи пет сет бола. Австралиецът сгреши на форхенд и Григор поведе в резултата.

II сет

Димитров стартира втория сет с ас, но след това опита елегантно да прехвърли Болт с бекхенд, но топката излезе в аут. Последва грешка на Болт от форхенд и Григор отново поведе. Българинът започна да вкарва солидни сервиси поведе с 40:15, след което принуди австралиеца да сгреши за 1:0.

Вторият гейм започна с продължително разиграване, но българинът прати топката в аут от бекхенд. След това последва грешка на австралиеца и равенство 15:15. В следващото разиграване Болт направи двойна грешка, а след това сгреши от бекхенд, което позволи на Димитров да стигне до две възможности за пробив. Още първата бе реализирана след нова грешка на австралиеца.

Постепенно Григор повиши процента на реализиране на първи сервис, но след това позволи да се стигне до равенство 15:15. Българинът пласира отличен форхенд от основната линия, което принуди Болт да сгреши. Австралиецът изравни след страхотен форхенд. Димитров направи отлично разиграване при следващия си сервис и след нов ас поведе комфортно с 3:0.

Григор стартира отлично четвъртия гейм, стигайки до три точки за пробив. Болт успя да отрази първата, след което реализира нов ас. Но при следващото си подаване Димитров върна страхотен ретур и австралиецът прати топката в мрежата. Българинът натрупа добра преднина при следващото си подаване. Австралиецът намали, но Димитров реализира ас, с което бе само на точка от спечелването на гейма. Болт затрудни максимално Григор, но българинът с невероятен форхенд уинър поведе с 5:0.

Алекс Болт продължи да прави непредизвикани грешки и при следващото си подаване, но след добра игра на мрежата стигна до равенство 30:30. Последваха нови две точки за австралиеца, намалявайки резултата на 1:5. Димитров сервираше за спечелването на втория сет и започна с лесна точка. След това българинът направи отлична комбинация от втори сервис и с красив форхенд поведе с 30:0. Последва нова грешка на Болт с удар по правата и това означаваше - три сет бола за Димитров. Всичко това бе решено след великолепен ас.

III сет

Димитров спечели първата точка от третия сет след великолепен бекхенд, а след това стигна до три точки за пробив, възползвайки се от грешки на Болт. Пробивът бе факт след красиво разиграване на мрежата. Българинът стартира отлично подаването си, печелейки първите две точки с кратко разиграване, а след това и ас. Григор поведе с 40:0 след красиво изпълнение на стоп воле на мрежата. Последва нов отличен първи сервис и резултат 2:0.

Австралиецът наруши игровия си ритъм, но това до голяма степен се дължеше на добрата игра на Димитров в защита. Болт с нов ас изравни за 30:30, но след това сгреши от форхенд и даде нова точка за пробив на Григор. Тя бе реализирана и българинът поведе с 3:0 в третия сет.

Димитров допусна сериозни грешки при следващото си подаване, което даде възможност на Болт да стигне до две точки за пробив. Първата бе отразена с добра игра от основната линия, а след това и втората, принуждавайки австралиеца да сгреши от бекхенд. Последва размяна на удари, след което Болт завърши с отличен форхенд по правата, което му позволи да стигне до нова точка за пробив. Но и тя бе отразена след грешка от форхенд. Димитров реализира нов ас и стигна до възможност да спечели подаванто си. Болт прати топката в аут и това означаваше 4:0 за Димитров в третия сет.

Българинът спечели първата точка в следващи гейм, но австралиецът изравни, след което с добър форхенд поведе. Последва нова добра комбинация и с нов отличен форхенд направи преднината си комфортна. При следващото разиграване Димитров излезе на мрежата, принуждавайки Болт да сгреши. Австралиецът направи двойна грешка, след което се стигна до равенство 40:40. При следващото разиграване Димитров сгреши от ретур, което позволи на Болт да поведе, а след нов ас да спечели и първия си гейм в третия сет.

Димитров сервираше с нови топки и поведе. Последва красиво разиграване, след което Болт реализира от форхенд. Григор пласира отличен първи сервис, който затрудни австралиеца и топката се озова в мрежата. Българинът спечели подаването си и поведе с 5:1. При следващото си подаване Болт заложи на рисковани сервиси, които му позволиха да стигне до точка от спечелването на гейма, дошла след отлично воле на мрежата. Но след това направи двойна грешка. Все пак спечели подаването си след форхенд по диагонала.

Димитров сервираше за мача, но стартира с грешка от бекхенд и топка в мрежата. Последва ново продължително разиграване и великолепен изстрел от обратния диагонал на Болт. Австралиецът имаше предимство при следващото разиграване, но Димитров пласира великолепен бекхенд по правата. Българинът стигна до равенството след красив форхенд. При следващото си подаване Димитров пласира отличен първи сервис и това му даде възможност за точка за спечелването на мача. При следващия си сервис това стана факт и спечели категорично двубоя.