 ВЪВЕДЕНИЕ През последните десетилетия търсенето на потребителите, в областта на храните, се е променило значително. Потребителите все повече и повече вярват, че храните допринасят пряко  за  тяхното  здраве.  В  повечето  страни  няма  законова  дефиниция  за  термина „функционални храни“, както и няма точно определена граница между конвенционалните и функционалните храни (Siro, I. et al., 2008). Лимецът (Triticum monococcum L.) е диплоид (2n=2x=14) на олющена пшеница и близък роднина на твърдата пшеница (Hidalgo, A & Brandolini, A. 2008). Размерът на зърната на лимеца оказва значително влияние върху състава и  качеството  му,  тъй  като  големите  и  тежки  зърна  имат  по-високо  съотношение  на ендосперма и по-малки количества от външните перикарп и алейронови слоеве (Hidalgo, A. &  Brandolini,  A.  2013).  Бисквитите  са  широко  консумирана  и  популярна  закуска  и представляват сладкарски изделия, които най-често се получават от брашно, мазнини и захар (Nakov  et  al.,  2018).  Направени  са  опити  за  подобряване  на  хранителните  качества  на бисквитите. В последно време се правят опити да се подобрят функционалните им свойства, чрез използване на комбинирано брашно (Gurung, B., Oyha P. & Subba, D. 2016).                                                   14 Докладът е представен на студентската научна сесия на филиал Разград, проведена на 15.05.2018г. в секция  „Биотехнологии  и  хранителни  технологии”  с  оригинално  заглавие  на  български  език:  Физични характеристики на бисквити, обогатени с брашно от лимец.   - 73 - PROCEEDINGS OF UNIVERSITY OF RUSE - 2018, volume 57, book 10.3. ИЗЛОЖЕНИЕ Материали и Методи За производство на функционални бисквити бяха използвани два вида брашна: бяло пшенично брашно (Мелница Попово) и пълнозърнесто брашно от еднозърнест лимец (Triticum monoccocum L.) от района на град Пловдив. Като подсладител е използвана глюкоза, под формата на глюкозен разтвор. Останалите суровини бяха закупени от търговската мрежа. Производството на бисквити, както и определянето на физичните им характеристики е направено съгласно AACC Method 10-50D.  Цветът на бисквитите е определен с помоща на тинтометър на фирмата Lovibont Tintometer RT 100 Colour по спектрален начин, чрез CIE L*a*b* системата. След това е изчислена средната аритметична стойност. Общата промяна на цвета е определена по формула (1) (Budžaki,S. et al., 2014): E  (LL )2 (bb )2 (aa )2                                      (1) 0 0 0където: показателите с индекс „0“ се отнасят за изпечните бисквити, а останалите - за суровото тесто. Параметърът ∆Е показва връзката между човешкото възприятие на цвета на бисквитите и общата промяна на цвета (Таблица 1).    Таблица 1. Връзка между човешкото възприятие на цвета на бисквитите и общата промяна на цвета (∆Е) (Nakov, Gj. et al., 2017) Човешко възприятие  (∆Е) Няма голямо различие  <2 Много малко видимо различие  0.2 – 1 Малко видимо различие  1 – 3 Средни разлики на видимостта  3 – 6 Големи разлики на видимостта  >6  РЕЗУЛТАТИ И ДИСКУСИЯ  В последното десетолетие иновациите в производството на бисквити се ориентират към получаване на бисквити с намалено съдържание на захари, замяна на захарите с други подсладители, изпозлване на мазнини с различни характеристики, както и обогатяване на бисквитите с различни добавки, които имат функционални свойства (Nakov, Gj. et al. 2018). В таблица 2 са представени загубите при изпичане на произведените бисквити. По време на изпичането става изпаряване на водата от формираното тесто и това води до получаване на бисквити с характерна структура (Nakov, Gj. 2017). Таблица 2. Загуби при изпичане Вид бисквити  Загуби при изпичане (%) 100 % ПШ  11.91±0.17 70 % ПШ + 30 % Л  12.57±1.30 50% ПШ + 50 % Л  12.02±0.64 30 % ПШ + 70 % Л  11.91±1.01 100 % Л  13.77±0.60 *ПШ-пшенично брашно; Л – брашно от лимец **Представените данни са средна стойност от 5 последователни измервания±стандартно отклонение. От  представените  резултати  в  таблица  2  се  вижда,  че  най-големи  загуби  имат бисквитите, произведени от 100 % брашно от лимец (13.77±0,60 %). Най-малки загуби при   - 74 - PROCEEDINGS OF UNIVERSITY OF RUSE - 2018, volume 57, book 10.3. изпичане имат бисквитите, произведени от 100 % пшенично брашно (11,91±0,17 %). От таблицата също така се вижда, че когато в рецептурния състав влизат двата вида брашна (пшенично и брашно от лимец), с увеличаване количеството на брашното от лимец загубите при изпичане намаляват. На фигура 1 са представени обемите на произведените бисквити.  Фиг. 1. Обем на бисквитите От фигура 1 се вижда, че най-малък обем имат бисквитите, произведени от 100 % пшенично брашно (69,33±2,31 cm3). Най-голям обем имат бисквитите, произведени от 30% пшенично брашно и 70 % брашно от лимец (72,67±2,31 cm3). Резултатите показват, че когато се използват двата вида брашно (пшенично и брашно от лимец), обемът е в границите от 68±2,31 cm3 до 72,67 ±2,31 cm3. Но когато в рецептурния състав на бисквитите участва само брашното от лимец обемът на произведените бисквити е по-малък (64,67±2,43 cm3). В таблица 3 са представени стойностите за цвета на бисквитите, измерени чрез CIE L*a*b* системата.                                                                                                       Таблица 3. Цвят на бисквитите Вид бисквити  L*  a*  b* 100 % ПШ  67.67±1.23  4.23±1.35  30.52±2.10 70 % ПШ + 30 % Л  68.14±1.70  5.85±0.56  27.29±1.31 50 % ПШ + 50 % Л  65.54±1.31  4.47±0.98  27.91±1.35 30 % ПШ + 30 % Л  62.58±1.16  3.42±0.91  28.08±1.32 100 % Л  59.99±1.86  7.23±0.76  26.68±0.91 *ПШ-пшенично брашно; Л – брашно от лимец **Представените данни са средна стойност от 5 последователни измервания±стандартно отклонение. Чрез параметрите на CIE L*a*b* системата се определя цвета на изпечените бисквити. Параметърът L* показва яркостта на бисквитите. Колкото стойностите за този параметър са по-близки до 100, толкова бисквитите имат по-бял цвят, а колкото  стойностите за този параметър са по-близки до 0, толкова цветът е по-тъмен (Konica Minolta, 2018). От таблица 3 се вижда, че стойностите за този параметър са в границите от 59.99±1.86 до 68.14±1.70. Вижда се също, че когато в състава на бисквитите участват двата вида брашна (пшенично и брашно от лимец), стойностите за този параметър намаляват с увеличаване на количеството брашно  от  лимец.  Параметърът  а*  в  CIE  L*a*b*  системата  показва  дали  цветът  на бисквитите е червен или зелен. Ако стойностите за този параметър са отрицателни тогава цветът  на  бисквитите  е  зелен,  а  ако  стойностите  за  този  параметър  са  положителни  - бисквитите  имат  червен  цвят.  От  таблицата  се  вижда,  че  всички  видове  бисквити  имат червен цвят което е желатено за тези продукти. Най-малки стойности имат контролните бисквити  (100  %  пшенично  брашно)  -  4.23±1.35,  а  най-големи  стойности  притежават бисквитите, произведени от 100 % брашно от лимец. От таблица 3 също така се вижда, че   - 75 - PROCEEDINGS OF UNIVERSITY OF RUSE - 2018, volume 57, book 10.3. когато в рецептурния състав участват пшенично брашно и брашното от лимец, стойностите за  този  параметър  намаляват  от  5.85±0.56  до  3.42±0.91.  Параметърът  b*  в  CIE  L*a*b* системата  показва  дали  цвета  на  бисквитите  е  син  или  жълт.  Ако  стойностите  за  този параметър са отрицателини се наблюдава син цвят, а когато стойностите за параметъра са положителни цветът е жълт (Konica Minolta, 2018). От таблица 3 се вижда, че всички видове бисквити притежават жълт цвят, което е положително при производството на бисквити. Най-големи стойности за този параметър имат бисквитите, произведени от 100 % пшенишно брашно  (30.52±2.10).  Най-ниски  стойности  за  параметъра  са  отчетени  при  бисквитите, произведени от 100 % брашно от лимец (26.68±0.91). От таблица 3 също така се вижда, че когато в рецептурния състав на бисквитите участват пшенишното брашно и брашното от лимец, стойностите за този параметър се увеличават от 27.29±1.31 до 28.08±1.32. На фигура 2 са представени данните за параметър (∆Е).  Фиг. 2. Стойности за параметър (∆Е)  Параметърът  ∆Е  показва  връзката  между  човешкото  възприятие  на  цвета  на бисквитите  и  общата  промяна  на  цвета.  Като  се  сравнят  получените  стойности  за  този параметър с данните, представени в таблица 1 се вижда, че всички видове бисквити влизат в групата с големи разлики на видимостта (>6). От таблицата се вижда, че с увеличаване количеството на брашното от лимец, стойностите за този параметър се увеличават (от 8,81 до 14,33).  ИЗВОДИ  От  направените  изследвания  установихме,  че  съществува  реална  възможност  за обогатяване на пшеничните бисквити с брашно от лимец в различно количество (30%, 50%, 70% и 100%). Получените бисквити са с функционални свойства. Физичните характеристики на произведени бисквити показват, че когато в рецептурния състав влизат двата вида брашна (пшенично  и  брашно  от  лимец),  загубите  при  изпичане  намаляват  с  увеличавене количеството на брашното от лимец. Обемът на бисквитите, произведени от 100 % брашно от лимец е по-малък в сравнение с бисквитите, в които участват двата вида брашна. Цветът на произведените бисквити е характерен. Връзката между човешкото възприятие на цвета на бисквитите и общата промяна на цвета (∆Е) показва, че с  увеличаване количеството на брашното от лимец, този параметър се увеличава.  