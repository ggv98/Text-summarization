 ВЪВЕДЕНИЕ Програма Еразъм+ е програма на Европейската комисия за образование и обучение на младежи, която  е продължение на програмите "Сократ" и "Учене през целия живот". В Програмата  участват всички членки на ЕС, Лихтенщайн, Исландия, Норвегия, Турция и Македония (КА103 – мобилности с програмни държави), както и други държави-партньори (КА107 - мобилности с партниращи държави) (Cairns, D. & etc., 2018).  Студентските мобилности по програма Еразъм са два вида – с цел обучение и с цел практика.  Мобилностите  с  цел  обучение  предоставят  възможности  на  студентите  да  се обучават в чуждестранни образователни институции, партниращи на Русенски университет „Ангел Кънчев“, без да е необходимо да се заплащат академичните такси в приемащия университет.  Мобилностите  с  цел  практика  предоставят  възможности  на  студентите  да проведат стаж или практика във фирма или друго работно място в чужбина като е необходимо практиката да отговаря на обучението на студентите и техните потребности за професионално развитие.  Мобилностите  могат  да  бъдат  реализирани  в  трите  степени  на  обучение (бакалавърска, магистърска и докторска степен). Продължителността е от 2 до 12 месеца в рамките на всяка от трите академични степени на висше образование. Студентите получават месечна финансова помощ в размер, специфичен за всяка държава (Diaz, N. S., & Crichton, H. 2017). Процесът за кандидатстване на студентите за мобилност е свързан с попълване на редица документи  и  е  необходимо  да  бъде  модернизиран  с  използване  на  съвременните информационни  и  комуникационни  технологии,  които  могат  значително  да  подобрят качеството на целия процес (Walasek, T., & etc., 2007). В много университети (Cătălin, P., Marian, N., & Ileana, V., 2017) се използват онлайн платформи за кандидатстване и обслужване на студентите участващи в програмата за Еразъм мобилности (Teichler, U. 2017). На Фиг. 1 е                                                  24 Докладът е представен на студентската научна сесия на 27.04.2018 г. в секция „Комуникационна и компютърна техника“ с оригинално заглавие на български език: ОНЛАЙН СИСТЕМА ЗА КАНДИДАТСТВАНЕ И ПРОСЛЕДЯВАНЕ НА ЕРАЗЪМ ВХОДЯЩИ МОБИЛНОСТИ НА СТУДЕНТИ.   - 121 - PROCEEDINGS OF UNIVERSITY OF RUSE - 2018, volume 57, book 3.4. представена онлайн платформата за кандидатстване на Еразъм студенти на Техническия университет в Прага.   Фиг. 1. Онлайн платформа за кандидатстване на Еразъм студенти  в Czech technical university в Прага  В последните години броят на пристигащите Еразъм чуждестранни студенти в Русенския университет  нараства.  На  Фиг.  2  е  представена  статистика  на  входящите  мобилности  в Русенски университет през академичните години 2015-2016 и 2016-2017 за мобилности по дейности KA 103 и КА 107 (UoR, 2018).   60402002015-2016 2016-2017Входяща мобилност по дейност КА103 -мобилности с програмни държавиВходяща мобилност по дейност КА107 -мобилности с партниращи държави Фиг. 2. Входяща студентски мобилности по програма Еразъм в Русенски университет  Стремежът към повишаване качеството на обслужване на студентите, които се включват в Еразъм мобилности, поддържането на достоверна информация за входящите мобилности, ефективната обратна връзка със студентите и координацията на взаимодействието между отдела за международна дейност, координаторите и контактните лица по факултети, наложиха необходимостта от създаване на онлайн система за кандидатстване на Еразъм студенти и поддържане на база от данни с всички входящи мобилности на Русенски университет.  Целта  на  настоящия  доклад  е  да  се  проектира  и  разработи  онлайн  система  за кандидатстване и проследяване на пристигащите Еразъм студенти в Русенски университет, с която  да  се  подпомогне  процеса  на  кандидатстване  на  студентите  и  координирането  на организационните  дейности,  свързани  с  приемането  на  тези  студенти  за  обучение  в съответните партниращи факултети.  НОРМАТИВНИ ДОКУМЕНТИ ЗА МОБИЛНОСТ ПО ПРОГРАМА ЕРАЗЪМ В РУСЕНСКИ УНИВЕРСИТЕТ Всички мобилности в Русенски университет следват вътрешни нормативни правила, които  описват  въпросите  на  администрирането  на  Еразъм  мобилността.  Правилата  се основават на документи на Европейската комисия (ЕК) като: Ръководство по програмата,   - 122 - PROCEEDINGS OF UNIVERSITY OF RUSE - 2018, volume 57, book 3.4. финансовите споразумения с Центъра за развитие на човешките ресурси и нормативните актове на Русенски университет „Ангел Кънчев”, (UoR, 2018).  За мобилностите по програма Еразъм се сключват двустранни споразумения между Русенския университет и другите висши училища от програмните държави подписали Еразъм Харта или с партниращи държави, които имат PIC номер от ЕК. Двустранните споразумения за  обмен  с  цел  практика  се  сключват  между  Русенския  университет  и  организации  от програмни държави, които предлагат работни места, (UoR, 2018).  За осъществяването на мобилностите отговарят следните лица: Университетски ECTS координатор, факултетни ECTS координатор и академични координатори (контактни лица). Университетският координатор следи мобилностите за целия Университет. Координаторите за факултетите координират мобилностите на факултетно ниво, а контактните лица участват в подготовката и провеждането на обучението или практиката за конкретните мобилности, за които имат сключено споразумение.    ЕТАПИ НА ПРОЕКТИРАНЕ НА ОНЛАЙН СИСТЕМА ЗА КАНДИДАТСТВАНЕ НА ЕРАЗЪМ СТУДЕНТИ В РУСЕНСКИ УНИВЕРСИТЕТ На първи етап в процеса на проектиране на системата се направи изследване и анализ на онлайн платформи на други университети за кандидатстване на Еразъм студенти, за да се оценят предимствата и недостатъците на съществуващите решения и да се обобщят следните изисквания:    Уеб-системата трябва да е с интуитивен интерфейс;   При реализацията е необходимо да се използват съвременни технологии за дизайн, позволяващи поддържането и на мобилна версия на системата;   Системата  трябва  да  улеснява  Еразъм  чуждестранните  студенти  в процеса за кандидатстване и прием в Русенски университет;   Системата да проследява всички входящи мобилности на студентите в обща база от данни;   Да  се  поддържат  актуални  списъци  на  сключените  споразумения  за мобилности, със съответните кодове, факултети и контакти лица в обща база от данни;   Системата трябва да осигурява възможност за генериране на pdf версия на  формата  за  кандидатстване  на  студентите  с  възможност  за  принтиране и подписване;   За по-лесно административно обслужване в системата е необходимо да се поддържа бърз и лесен начин за одобряване, отхвърляне и обслужване на формите на новите кандидати през административен модул. На втори етап е направен обоснован избор на езици и среда за програмиране. Системата е написана на езика PHP с помощта на софтуерната рамка Laravel. Тя улеснява и ускорява процеса на разработка като опростява рутинни задачи като кеширане, сесии, автентикация, регистрация, рутиране и други. Приложенията направени с Laravel са качествени и сигурни и удобни за поддръжка от страна на разработчика. Средата за разработка на системата е PHP Storm, избран заради отличното интегриране на рамката Laravel и поддръжката на разработка с нея. Програмата дава бърз и ясен достъп до всички файлове на проекта и динамично показва грешки в PHP кода и дори в потребителските изгледи написани на HTML. Базата данни на системата е изградена с mysql, заради неговата сигурност и надеждност. MySQL е популярна система за управление на бази данни и се използва в много известни сайтове и е подходяща както за приложения с малък по размер данни, така и за системи съхраняващи огромно количество данни. Управлението на информацията става с удобен за ползване уеб интерфейс, достъпен през интернет и позволяващ на базата данни да се обновява по всяко време.    - 123 - PROCEEDINGS OF UNIVERSITY OF RUSE - 2018, volume 57, book 3.4. Процесът на проектиране на софтуерната система продължи със създаване на диаграми, описващи случаите на употреба на двата типа основни потребители на системата : студенти и администратори. На Фиг. 3 са представени дейностите на администраторите на системата.  Фиг. 3. Диаграма на случаи на употреба на потребител администратор  На Фиг. 4. е представена диаграмата на случаите на употреба на студент.   Фиг. 4. Диаграма на случаи на употреба на потребител студент  Релационният модел на базата от данни е представена на Фиг. 5.   Фиг. 5. Релационен модел на базата от данни   - 124 - PROCEEDINGS OF UNIVERSITY OF RUSE - 2018, volume 57, book 3.4. ФУНКЦИОНАЛНИ ВЪЗМОЖНОСТИ НА СИСТЕМАТА  Системата  за  кандидатстване  на  Еразъм  студенти  е  изградена  от  два  модула  – административен и потребителски. Интерфейсът на двата модула е на английски език и поддържа  мобилни  версии  за  удобство  на  потребителите.  На  Фиг.  6  е  представен административния модул на приложението за управление на информацията в базата от данни, потребителските акаунти и формулярите за кандидатстване.   Фиг. 6. Административен модул на приложението  Администраторът на системата поддържа и въвежда информацията в базата от данни за подписаните  двустранни  споразумения  за  мобилности  между  Русенски  университет  и партниращите  университети.  Етапите  за  въвеждане  на  нова  мобилност  в  системата  са представени на Фиг. 7.    Фиг. 7. Етапи за въвеждане на нова мобилност в онлайн системата  На Фиг. 8 е представена част от формата за кандидатстване на Еразъм студент.   - 125 - PROCEEDINGS OF UNIVERSITY OF RUSE - 2018, volume 57, book 3.4.  Фиг. 8. Форма за кандидатстване на Еразъм студент   Описаната онлайн система за кандидатстване и проследяване на пристигащи Еразъм студенти ще бъде тествана от отдел Международна дейност, за да се внедри и използва в Русенски университет.  ИЗВОДИ  Създадената  система  ще  улесни  пристигащите  Еразъм  студенти  в  процеса  на кандидатстване, като им се предоставя съвременен начин за регистрация и кандидатстване в Русенски университет.  Административният модул ще подпомогне работата на отдел Международна дейност в процеса на  управление и проследяване на входящите мобилности на Еразъм студенти в Русенски университет, което ще допринесе и за оптимизиране на тази дейност и координация между международния отдел, координаторите и контактните лица по факултети.  ACKNOWLEDGMENTS Този доклад се публикува със съдействието на проект 2018-EEA-01 „Методи за събиране, организация,  достъп,  обработка  и  анализ  на  големи  обеми  от  структурирани  и неструктурирани  данни“,  финансиран  от  фонд  „Научни  изследвания“  на  Русенски университет „Ангел Кънчев“.  