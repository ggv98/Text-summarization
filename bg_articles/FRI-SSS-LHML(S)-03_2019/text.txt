 ВЪВЕДЕНИЕ Солунските  братя, както още са известни братята Кирил  и Методий,  са канонизирани като светци за превода и популяризирането  на Библията на старобългарски език (придобил популярност  като староцърковнославянски  език). [1] и разпространяване  на християнството сред ранносредновековните  славяноезични  народи.  Титулувани  са като  равноапостоли  и Славянски  апостоли.  На 30 декември 1980 г. с апостолическото  послание  Egregiae Virtutis, папа Йоан Павел II ги обявява за съпокровители  на Европа. Православната църква ги почита и като едни от светите Седмочисленици  заедно с техните ученици  и последователи Климент, Наум, Ангеларий,  Горазд и Сава. Кирило-Методиевите  извори  възникват  в  широки  хронологични  граници.  За  най-авторитетни се приемат написаните  през ІХ век съчинения,  както и някои текстове, написани по-късно  и ползвали  достоверни източници.  Създадените няколко десетилетия след смъртта на солунските  братя писмени  паметници  съдържат доста легендарни  елементи и  не биват отнасяни към изворите. [10]. Относителността в достоверността на източниците  е резултат още от два фактора:  1) с много редки изключения, познатите ни текстове са преписи, отдалечени темпорално от оригинала  с няколко столетия; [10] 2)  спецификата  на  средновековния  текст, който  има  сакрално-сугестивен  характер, наложен  от  литературния  етикет  и  литературния  канон  -  канонът  и  етикетът  налагат идеализация  образа  на  светеца,  уподобяване  с  архетипа,  който  е  библейски  персонаж, специфичната историчност и интертекстуалността – на всички нива, с библейския текст. [6] Възникнали  на  широка  територия  и  в  различна  социална  среда,  КИРИЛО-МЕТОДИЕВИТЕ  ИЗВОРИ са написани  на  различни  езици.  Най-ценни  като исторически                                               1 Докладът е представен на Научна конференция за студенти, докторанти и млади учени „Младеж, наука, иновации“, проведена във Филиал-Силистра на Русенския университет, на 17.05.2019г., с оригинално заглавие на български език: „Мисиите на Кирил и Методий според Панонските легенди“. - 23 -  58th Science Conference of Ruse University - SSS, Bulgaria, 2019  извори  се  считат  СЛАВЯНСКИТЕ,  писани  от  техни  ученици.  На  първо  място  са ПРОСТРАННИТЕ ЖИТИЯ НА СОЛУНСКИТЕ БРАТЯ – единствените извори, в които пълно и подробно  се проследява целият им живот и дейността им. Пространните жития съдържат подбрани  факти и НЕ съдържат информация за всички епизоди от живота на Кирил и Методий, които интересуват изследователите. По общо убеждение  обаче тези текстове се смятат за най-близки  до историческата истина.  Началото на оригиналната  старобългарска агиография е свързано с темата за Кирил и Методий. Приема се, че житията са възникнали  в кръга на най—близките  ученици  на Кирил  и Методий.  И двете творби  първо  са писани  на глаголица,  макар че днес са известни  само кирилски  преписи. Медиевистиката  приема,  че ПРОСТРАННОТО ЖИТИЕ  НА КОНСТАНТИН-КИРИЛ ФИЛОСОФ е писано в Моравия, скоро след смъртта му (869), но преди смъртта на Методий, защото  текстът  съдържа  конкретни  факти  за  семейството  и  детството  на  Кирил. Изследователите откриват влияния  на Житието върху латински агиографски  паметник – т.н. ИТАЛИАНСКА ЛЕГЕНДА. Този факт дава възможност ПЖК да се датира преди 882 г., когато умира авторът на Италианска легенда Анастасий Библиотекар, който лично е познавал Кирил и по поръчка на епископ  Гаудерик Велетрийски  превежда от гръцки  на  латински  „Разказ за пренасяне  мощите  на  папа  Климент  Римски“.  За автор  на  житието  се приема  Климент Охридски. [6] ПРОСТРАННОТО ЖИТИЕ на МЕТОДИЙ вероятно  е съдадено след пристигането  на Кирило—Методиевите  ученици  в България (886). За автор на житието се приема Константин Преславски, който е написал  и Служба за Методий. Най-дискутираният  момент от ПЖМ е неговият  увод,  който  обхваща  1/3  от  обема на  текста и  е своеобразен  БОГОСЛОВСКИ ТРАКТАТ.  Медиевистите  се  консолидират  около  хипотезата,  че  това  е  т.н. ВЕРОИЗПОВЕДАНИЕ – словото,  което Методий  е произнесъл  при  ръкополагането  му за епископ  на Илирик.  Агиографското  повествование  е кратко  – дава сведения за годините, когато е изпратен  за архонт  в славянското княжество  по поречието  на р. Брегалница  и за замонашването му на Олимп. От композиционна  гледна точка „биографичната“  част на ПЖК де факто мотивира  предопределеността  на Методий  да служи  на  Бога с цел  вписване  на славяните в християнското семейство. [10] Основната  част от  разказа  разказва  за  МОРАВСКАТА  МИСИЯ  НА  БРАТЯТА  – ръкополагането  му за епископ,  делата му в Панония,  съденето му в Залцбург,  заточението, дейността му в Моравия. 15-та глава дава информация  за направените от Методий ПРЕВОДИ.  ИЗЛОЖЕНИЕ  Изследвайки пространните жития на Кирил и Методий Киселков доказва, че солунските братя са българи и че Панонските легенди не са писани преди ХV в. Според Киселков, Кирил и  Методий  са не  само от „славянско потекло”, но  и  имат българско  „будно национално съзнание”:  „До каква степен новите поколения се отчуждили от Кирил и Методий, личи от това, че до края на ХIV в. никой от старите ни книжовници не говори нищо нито за тях, нито за създадената от тях  глаголическа азбука. Дори просветени книжовници, като патриарх Евтимий, Григорий Цамблак и Константин Костенечки не са счели за потребно да посветят поне няколко реда за Кирил и Методий в своите трудове, ако не и да им напишат цели жития или служби”. [7] Житията    са  пропити  от  стихията  на  вярата,  наречена  от  Балан  „набожност“  [1], преследват целите на вярата. Макар и да съвпадат по съдържание и по достоверност на фактите с историята, те имат пред очи по-друга цел, отколкото историята [2]. Целта на житието е не да даде само голи познания  по история,  не да представи събитията, съгласно изискванията  на прагматизма, в тяхната причинна  връзка, не да издири и изясни с научна точност мотивите на случките, а да назидае, да накара читателите да подражават на светеца, описван в житието, да - 24 -  58th Science Conference of Ruse University - SSS, Bulgaria, 2019  приближи  сърцето до Христа, да въодушеви, да стопли и разгори вярата, да разкрие Бога като небесен Баща на човека и върховен Разпоредител със съдбините на отделната личност и на цялото  човечество [1,  2,  3,  4].  С други  думи,  житията  си поставят за цел  да продължат религиозно-възпитателното  дело на Библията, това боговдъхновено слово Божие, приключено веднъж завинаги с Откровението на св. Йоан Богослов [10]. Както в Библията имаме безспорна история, а покрай нея и свръхистория, която ни разкрива намесата на свръхестествената сила Божия в историческия ход на събитията, тъй и в житията покрай историческите факти срещаме елементите и на свръхисторичното,  които за вярващия са не по-малко съществени и верни от историчното. Свръхисторичното  се изявява обикновено  в чудесата. И пространните жития на свв. братя Кирил  и Методий  съдържат история  и  свръхистория.  И те се чувствуват тясно свързани с Библията, което и издават още с уводните  си думи, почерпани  от Св. Писание. (Методиевото  житие  даже  преразказва  накратко  цялото  съдържание  на  Библията  и  на църковната  история  до VI Вселенски  събор включително.)  И те имат предназначението  да възпитават религиозно,  да засилват вярата в Бога като Промислител и върховен Разпоредник с историческите  съдбини на човеците [2]. И в тях покрай  чисто историческите  разкази се промъква назидателният и свръхестественият елемент. Неслучайно те представят св. Кирил и св. Методий  като пратени  от Бога учители  и просветители  на славянския  род. Авторът на Кириловото  житие в тоя благочестив дух посочва и целта, с която е написано  житието да се подбуждат читателите към подражание на светеца „да иже хощеть, то се слыше подобить се ему“ [4]. На  Кирила Философа, който  преведе Божественото писание от  гръцки език  на български и просвети българския род, новият втори апостол, през царуването на Михаила и православната царица Теодора, неговата майка, които укрепиха божествената църква със свети икони и утвърдиха православието, вечна му памет. На  неговия брат Методия, архиепископ на Моравия Панонска, тъй като и той много се потруди за славянската книга, вечна му памет.“ [14]  Диспут с Йоан VII Граматик Във  времето  между  843  г.  и  851  г.  е  и  първата  значителна  публична  проява  на Константин-Кирил  Философ  – диспутът  му с низвергнатия  патриарх  Йоан  VII Граматик, наричан още Анис или  Янис, който е иконоборец (иконоборството е смятано за ерес, и то с политически  привкус). Константин изпълнява поръчение на правителството и на действащия патриарх да пречупи авторитета на опозиционния  им Йоан VII Граматик. В дискусията с него младият философ се отличава със своето остроумие, красноречие и точни знания. За радост на цариградското  правителство  и  на  легитимния  патриарх,  той  аргументирано  оборва  своя противник.[10]  При сарацините - Багдадска дипломатическа мисия  Твърде млад, Константин бива изпратен от управниците  на Византийската империя със специална  мисия при сарацините,  в Багдадския халифат. Тази мисия е има за цел да защити християнството от нападките на мохамеданите. Отиването на Константин-Философ  с мисия у сарацините е важен момент в неговия жизнен и творчески път, защото с тази мисия той поставя началото  на  своята  бележита  мисионерска  дейност  сред различни  народи,  изповядващи различни религии. [10] По  времето на  халифа  Джафар-ал-Муттавакил  (847  – 861),  халифатът,  уверен  във военните  си възможности,  желае да докаже и своето културно  и религиозно  преимущество пред християнска  Византия.  Той  прекратява традиционната  политика  на толерантност  към друговерците, и отправя с доста високомерен тон покана за диспут по въпросите на различните вери и християнската света Троица до византийския  император, което фактически е форма за установяване на дипломатически контакт според условията на епохата.[15] - 25 -  58th Science Conference of Ruse University - SSS, Bulgaria, 2019  Император  Михаил  III,  знаейки  за проявените  вече качества на  младия Константин Философ,  и отчитайки  факта, че владее арабски, сирийски  и еврейски,  го натоварва с тази отговорна мисия, състояла се в 851 или в някоя от годините до края на 856 г. Той я изпълнява заедно с дадения му като помощник  висш държавен сановник  – асинкрита  Георги. Това е първата мисия на Константин-Кирил  като дипломат. [15] От Първата панонска  легенда [5] проличава,  че в Багдад в диспута със сарацините,  се разисква не само основният въпрос за Светата Троица, но и проблеми за войните, за данъците, за отношението  към мира, за изкуствата. Със знанията и личността си мисионерът привлича вниманието  на опонентите  си и спечелва доверието им. Според житието му, Константин  ги „наддума по всички въпроси – така, че те му се чудят, изпадат в удивление“. Константин-Кирил демонстрира познания  и по Корана. Успява да постигне и освобождаването на хиляди християнски  пленници,  които връща със себе си във Византия. [10] Завършил мисията и успешно  изпълнил  задачата си в Багдад, Константин  Философ  се завръща в Цариград, и се усамотява за кратко в „безмълвие“и се отдава само на „беседа“ с книгите,  но  скоро напуска района  на столицата и отива при  брат си Методий в манастира „Свети Полихрон“,  където, най-вероятно  с малък кръг ученици,  започват да се занимават със съставянето на славянската писменост и превода на светото писание на славянски език.[10]  Брегалнишка мисия Някъде между 851 и 859 г. Константин се отправя на недоказаната Брегалнишка мисия. Мисията се споменава единствено в легендарни източници от XI и XII век. Най-вероятно става дума за сътворен късен сюжет, който попада в контекста на традицията, създадена в епохата на византийското владичество за „побългаряване“ на двамата братя и на тяхното дело.[2, 6, 10]  Мисия при хазарите – Херсонска мисия В 860  г. Константин  е натоварен  с нова  важна дипломатическа мисия,  този път при хазарския каган в Крим.  През  860  г.  хазарски  пратеници  пристигат  в  Константинопол.  Намираща  се  в непосредствена близост до две големи държави – Арабския халифат и Византия,  Хазария е притеснена  от  тяхната  политическа  и  идеологическа  експанзия.  В  стремежа  си  за самосъхранение,  хаган Булан и неговите сановници приемат през 730 г. неофициално еврейската религия, като в резултат Хазария се оказва една извънредно пъстра в етническо и религиозно  отношение  страна. Населението ѝ се състои, освен от хазари, още от славяни, прабългари  и други  племена,  разделени на юдаисти, мюсюлмани, християни, езичници. Двете ѝ  големи  съседки правят  непрестанни  опити  да наложат  в Хазария  собствената си религия.  Това  кара  хазарския хаган  да  се обърне официално към  Византия и  дава предложение да приеме християнството, ако в хаганата бъде изпратен такъв мъж, който успее да обори сарацините и евреите. [15] Задачата да разясни идеята за Светата Троица отново е възложена от императора Михаил III на Константин. При тази мисия Константин взема със себе си брат си Методий.   По пътя си  за Хазарската страна двамата спират  В ГРАД ХЕРСОН,  разположен  на западния бряг на Кримския полуостров,  където Константин се подготвя за диспута и изучава еврейски език. В Пространното житие се споменава, че тук братята попадат на Свето писание, написано  с „рожки“  букви,  които  са вероятно  викингските  руни,  пренесени  от варягите, съставляващи политическия  елит  в Киевска Рус.  [7,  10,  15]   Тук  БРАТЯТА ОТКРИВАТ МОЩИТЕ НА ТРЕТИЯ ПАПА СЛЕД СВЕТИ ПЕТЪР – КЛИМЕНТ РИМСКИ. Тези мощи по-късно изиграват голяма роля за създаването на авторитет на Кирил  в Западния свят, защото Константин Философ ги носи в Рим като дар за папа Адриан І [2, 5, 8]:  „Като узна за него римският папа, прати да го повикат. И когато той дойде в Рим, самият папа Адриан излезе да го посрещне с всички граждани, със свещи в ръце, ПОНЕЖЕ - 26 -  58th Science Conference of Ruse University - SSS, Bulgaria, 2019  НОСЕШЕ МОЩИТЕ НА СВЕТИ КЛИМЕНТ, МЪЧЕНИК И ПАПА РИМСКИ. И заради него Бог незабавно направи тук преславни чудеса: разслаблен човек се излекува и мнозина други се изцериха от различни недъзи; също и пленниците, които призоваха [името на] Христа и на свети Климента, се освободиха от ръцете на ония, които ги бяха пленили. А папата, като прие славянските книги, освети ги и ги положи в църквата на света [дева] Мария, която се нарича "Ясли". След това папата заповяда на двамата епископи Формоза и Гаудерик да посветят славянските ученици…“ [5, 8]   От Херсон братята продължават с кораб за хазарската земя.  Пространното житие „постранно“  разказва за диспута, който Константин води предимно с евреи в присъствието на кагана. Диспутът се води отново по въпроса за Светата Троица, но и по ред други религиозни  въпроси, като зачатието на Богородица, обрязването, поклонението на иконите. След втория ден Константин вече има на своя страна хазарския каган и неговите велможи.  На третия ден  разговорите  продължават,  но  в друга  форма.  Хазарите  поставят въпроси, на които пратеникът на Михаил III отговаря чрез притчи.   „Като  седнаха на  обяд, агаряните  –  мъдри и  книжовни люде,  изучени добре в геометрията, в астрономията и в другите науки, – за да изпитат Константина, запитаха го, думайки: "Виждаш ли, философе, удивително чудо: откак Мохамед ни донесе благовестие от бога и обърна във вярата много народ, всички ние спазваме закона, без да престъпваме нищо; а вие, които държите Христовия закон, го спазвате и изпълнявате един тъй, друг иначе – комуто както е угодно." На това философът отговори: "Нашият Бог е като морската бездна. За него пророкът казва: "Кой ще обясни рода му? Защото от земята се взима животът му." За да го намерят, мнозина се впущат в тази бездна; силните по ум, като добиват с негова помощ умствено богатство, преплуват бездната и се връщат; а слабите по ум се опитват да преплуват морето като с изгнили кораби и едни от тях потъват, а други, влачейки се с немощно безсилие, едва си отдъхват с мъка. А вашето [учение] е лесно и достъпно, та може да го премине всеки – и малък, и голям. Защото в него няма нищо извън човешките обичаи, а  има само онова, което  всеки може да върши. [Мохамед] всъщност не ви е заповядал нищо: щом като не е обуздал гнева ви и похотта ви, а ги е разпуснал, в каква ли пропаст ще ви хвърли? Нека разумните да разберат! А Христос постъпва не така: той вдига отдолу нагоре онова, което е тежко, и поучава хората чрез вяра и божии добродетели. Бидейки творец на всичко, той е създал човека между ангелите и животните, като със словото и разума го е отличил от животните, а с гнева и похотите – от ангелите. И който към която страна клони, към нея се и приобщава: или към висшите, или към низшите [животните]..." [5] Отново го попитаха: "Щом като има един бог, как вие го славите в три божества? Кажи, ако знаеш! Защото вие го именувате Отец, Син и Свети Дух. Щом е тъй, дайте му тогава и жена, та да се разплодят от него много богове." На това философът отговори: "Не говорете такива безсрамни хули. Ние добре сме научени от пророците и от църковните отци и учители да славим светата Троица: Отец, Слово и Дух – три лица в едно същество. Словото се въплоти в девица и се роди заради нашето спасение, както свидетелствува и вашият пророк Мохамед, който пише така: "Пратихме нашия Дух при дева, като пожелахте тя да роди." Ето, аз от него ви давам обяснение за света Троица…" [5] Сразени от тези думи, те обърнаха разговора на друга страна и рекоха: "Така е, както казваш, гостенино. Но щом Христос е ваш Бог, защо вие не вършите онова, което той заповядва? В евангелските книги е писано: "Молете се за вашите врагове, правете добро на ония, които ви ненавиждат и ви гонят, и обръщайте бузата си на ония, които ви бият." Вие обаче не постъпвате така, а острите и вие оръжието си против ония, които вършат това срещу вас." На това философът отговори: "Когато в закона има две заповеди, кой се явява изпълнител на закона: онзи ли, който спазва само едната заповед, или онзи, който спазва и - 27 -  58th Science Conference of Ruse University - SSS, Bulgaria, 2019  двете?" Те отговориха: "Разбира се, че онзи, който спазва и двете." Тогава философът каза: "Бог е рекъл: "Молете се за ония, които ви обиждат", но той е рекъл още и това: "Никой не може да покаже на този свят по-голяма любов от тая – да положи душата си за своите приятели." [5]  Философът  спечелва на своя страна хазарските водачи,  които  са готови  да признаят християнската  вяра  за  най-добра.  Покръстени  са  около  200  хазари,  но  не  допускат утвърждаването на  християнството  като държавна религия  в нея. Мисията  обаче постига освобождаването на хиляди пленени християни  и връщането им по родните места.   Мисия при аланите Константин  продължава  да действа като дипломат  на империята  в Крим  и околните области. Скоро  след мисията си при  хазарите през 861 г. той е изпратен  и при  аланите, в околностите на град Фула (близо до Херсон), натоварен с дипломатическа задача от Михаил III,  подробности  за която  не  са  достигнали  до  нас,  освен  факта,  че заедно  с  Методий проповядват, отсичат едно дърво, на което се кланят местните хора като на кумир, и успяват да покръстят известен брой от тях. [15] След изпълнението  на възложената им мисия и връщането им във Византия Константин се оттегля в константинополската  църква „Св. Апостоли“,  а Методий е направен  игумен на своя манастир във Витиния – „Свети Полихрон“,  и се завръща в него.  Великоморавска мисия  Това е най-известната мисия на Константин и брат му Методий.  През 862 г. двамата братя, по поръка на императора и по искане на великоморавския княз Ростислав  са  натоварени  да  разпространяват  християнството  на  славянски  език  във Великоморавия.   “Докато философът се радваше в Бога, появи се друга задача и друг труд – не по-малък от  предишните. Моравският княз Ростислав по  божие  внушение направи съвет със своите князе и с моравците и изпрати [пратеници] при цар Михаила с тия думи:  "Нашият народ  се отметна от езичеството и държи  християнския закон, но нямаме такъв  УЧИТЕЛ,  КОЙТО  ДА  НИ  ОБЯСНЯВА  НА  НАШ  ЕЗИК  ИСТИНСКАТА ХРИСТИЯНСКА ВЯРА, та и други страни, като видят това, да направят като нас. Затова, господарю, изпрати ни такъв епископ и учител, защото от вас всякога изхожда добър закон за всички страни.” [5]  „Случи се по онова време, че славянският княз Ростислав и Светополк изпратиха от Моравия [пратеници] до цар Михаила, които казаха така:  "Ние, с божия милост, сме здрави. При нас са надошли мнозина учители християни от италианците, от гърците и от немците, които ни учат различно. Но ние, славяните, сме прости хора, и нямаме човек, който да ни настави в истината и да ни обяснява смисъла [на  Писанието],  затова,  добрий  господарю,  изпрати  ни  такъв  мъж,  който  да  ни направлява във всяка правда." Тогава царят каза на Константин Философ: "Чуваш ли, Философе, тези думи? Друг освен тебе не може да свърши тази работа. Тъй че ето ти много дарове и иди, като вземеш със себе си и брата си, игумена Методия. Защото вие сте солунчани, а всички солунчани говорят чисто славянски." Тогава те не посмяха да откажат нито на Бога, нито на царя – според думите на апостол Петра, който казва: "Бойте се от Бога, почитайте царя", но като изслушаха височайшото слово, отдадоха се на молитва заедно с други, които бяха със същия дух като тях. И тогава Бог яви на Философа славянските писмена и той, като устрои буквите и състави [евангелската] беседа, пое пътя към Моравия, взимайки и Методия. И той отново - 28 -  58th Science Conference of Ruse University - SSS, Bulgaria, 2019  започна покорно да се повинува и да служи на Философа и да поучава заедно с него. И като изминаха три години, те се върнаха от Моравия, след като изучиха ученици.“[8]  Те се установяват  в  столицата  Велеград.  Създават  там  духовно  училище,  обучават бъдещите свещеници,  превеждат богослужебни  книги,  и  проповядват  на  славянски  език. Поставя се началото на славянската литургия:   „Когато пристигат във Велика Моравия през 863г. Константин Философ и Методий заварват там църковна организация и училища, създадени от франкското духовенство, от патриаршията на Аквилея и от  мисионери на Венеция. Те са от тип,  предназначен за новопокръстени народи – за усвояване на азбучната догматика и основна грамотност. Привилегированото положение на  носители на  „неизповедаемите тайни”  си запазват латинските духовници и то не само по отношение на славянството, но и към другите народи в Европа. А това на практика е значело, че само висш латински духовник е имал право да тълкува, да пише, да законодателства. А на масите, които не разбират латински, се разрешавало да се молят на своя си език (било на немски, било на Вулгата), но това се отнася само за ежедневните молитви, Верую-то и някои проповеди“…[11]. Мисълта за пълноправна славянска църква се съдържа във всички прояви на Кирило-Методиевото дело. Но практическите ходове по постигането се диктуват и търсят с оглед на условията: първоначално при княз Ростислав (863-867), при блатенския (Панонски) княз Коцел (867г.) и окончателно в Рим (867-869г.) Тази идея е така настъпателно развивана от Кирил и Методий, че в Пространното Кирилово житие бива заложена още в квази цитата от писмото на княз Ростислав до император Михаил ІІІ: „затова, господарю, изпрати ни такъв епископ и учител” При  всички  дискусии  в  съвременната  наука  дали  да  приемем  за  автентично Ростиславовото послание, остава безспорен факта, че цитатът е редактиран така, още когато Методий е жив. Това означава, че в него е формулирана политическата и църковно-организаторската идея на Кирило-Методиевата мисия във Великоморавия.“[11].  Борба с триезичната догма – Венециански диспут Това братята правят заедно до 865 г. когато се отправят към папата в Рим. Тази мисия ги сблъсква с източноримското духовенство и с триезичната догма. В 867 г., на път за Константинопол,  за да получат указанията на новия василевс Василий I, просветителите за пореден път се сблъскват със защитниците на триезичната догма, но вече на територията на империята във Венеция, тогава византийски екзархат. Тук Константин Философ оборва в открит диспут духовниците от Фриулската марка, подкрепящи триезичната догма, и защитава правото на славяните да имат богослужение на родния си език:  „Когато беше във Венеция, насъбраха се срещу него епископи, попове и черноризци, като врани срещу сокол, и повдигнаха триезичната ерес, като казваха: "Кажи ни, човече, как ти измисляш сега книги за славяните и ги учиш? Досега никой друг не е изнамирал [такива книги] – нито апостолите, нито римският папа, нито Григорий Богослов, нито Йероним, нито Августин. Ние знаем само три езика, на които подобава да се слави Бог с книги: еврейски, гръцки, латински." А философът им отговори: "Не пада ли от Бога дъжд еднакво за всички? Също и слънцето не грее ли на всички? Не дишаме ли всички еднакво въздух? Как вие не се срамувате, като определяте само три езика, а искате всички други племена и народи да бъдат слепи и глухи? Кажете ми: дали смятате Бога за безсилен, та да не може да даде това, или го смятате за завистлив, та не иска [да го даде]? Ние пък знаем много народи, които имат книги и въздават слава на Бога всеки на своя език. Известно е, че такива са арменците, персите, абазгите, иверите, сугдите, готите,  аварите, тирсите, хазарите, - 29 -  58th Science Conference of Ruse University - SSS, Bulgaria, 2019  арабите, египтяните, сирийците и много други. Ако не искате да разберете от  тези [примери], то поне от Писанието познайте божията воля.“ [5]  “Два  са аспектите,  които  се дискутират  през  IX  в. във  връзка  със създаването на славянските книги.  ПЪРВИЯТ - ИЗЦЯЛО БОГОСЛОВСКИ, се отнася до правото  на един варварски народ да изповядва християнската религия на собствения си език. Срещу нападките на триезичниците  Константин Философ  подготвя трактат - подробно цитиран в гл. XVI Пространно житие на Константин–Кирил  Философ и широко използван във всички  славянски  полемични  трактати. Той  е  изграден  върху  теорията  и  практиката  на апостолството и има примера на вече съществуващи църковни  книги  на множество народи, изброени  от него на Венецианския  диспут. Коментариите към този текст днес изясняват, че при  изброяването  на тези племена може да има някои  преувеличения  или  по-право  някои неточности:  не  е известно  дали  всички  тия  племена  наистина  са имали  своя национална църковна писменост. Знае се, например, че абазгите (сродни с иберите, т.е. грузинците)  са си служели  в църковния  живот  с грузинската  писменост;  сугдеите (племе в Южен  Крим) са използували  арменската  църковническа  писменост;  персите,  доколкото  са  били християнизирани,  са си служили с халдейския богослужебен език и пр. Основната  мисъл на  Константин  Философ  е напълно  вярна:  тези племена  са имали свободата да използуват в църковния  си живот предпочитания  от тях близък народен език, а не са робували на триезичието. Интересно е, че Константин Философ  познава не само факта на народностните  църковни култури,  но и подходите и механизмите, по които са създадени. И в диспута във Венеция, и в старобългарските трактати, се подчертава една мисъл, която има основополагащо  значение ЗА ВТОРИЯ, вече ФИЛОСОФСКИ АСПЕКТ на създаването на славянските книги.  Те са „ДАДЕНИ” от Бога. Точно по тази причина  Константин  Философ формулира реторичен въпрос към опонентите си, който има съкрушителна сила:  "Кажете ми дали смятате бога за безсилен, та да не може да даде това, или го смятате за завистлив, та не иска да го даде?" Безспорно  е, че при  Кириловото  смирение  и скромност,  тук не се изтъква неговото богопратеничество, както по-късно се внушава в славянската агиография. Например в ЖК като думи на император Михаил  са цитирани:  "Ако ти поискаш,  това може да ти го даде бог", а финалът на Кириловата молитва е тълкуван като божия благосклонност:  "и бог скоро му яви това...". Всъщност това са различни   редакции  на основното  разбиране  в неоплатоническата философия,  изповядана от Фотий, Кирил и Методий и техните ученици за същността на езика – за съществуването на една неспецифицирана  по езици основна форма, обща за всички хора –  „МЕНТАЛЕН  ЕЗИК”,  които  „изобразява”  извънезиковата  действителност.  А  тъй  като действителността е една и съща, очаква се тя да предизвика едно и също „отражение”. [11]  Мисия в Панония В 867 г. Константин на път за Константинопол  и Рим, пристига в Панония заедно с брат си, в славянското Блатненско княжество. Неговият княз Коцел, воден от същите съображения като Ростислав, кани просветителите да развият мисия в Блатно и панонските  земи. Братята приемат тази задача и остават за 6 месеца там. Те обучават около 50 ученици и проповядват на старославянски. [6]:  „А Коцел, като проводи [пратеници] при папата, помоли го да му отпусне Методия, нашия блажен учител. Папата рече: "Не само на тебе, но и на всички онези славянски области аз го изпращам за учител от Бога и от свети апостол Петър, първопрестолника и ключодържеца на царството небесно." И го изпрати, като написа следното послание: "Адриан, епископ и раб божий, до Ростислава, Светополка и Коцеля. Слава на Бога във висините и на земята мир, между човеците благоволение. Чухме за вашите духовни дела и - 30 -  58th Science Conference of Ruse University - SSS, Bulgaria, 2019  сега жадуваме с желание и с молитва за вашето спасение. [Виждаме], че Господ е въздигнал вашите сърца да го търсите и ви е показал, че на Бога трябва да се служи не само с вяра, но и с добри дела; защото вярата без дела е мъртва и загиват ония, които мислят, че познават Бога, а пък с делата си се отмятат от него. Затова вие поискахте учител не само от този светителски престол, но и от благоверния цар Михаил. И той ви изпрати блажения философ Константин заедно с брата му, докато ние не успяхме. А те, като узнаха, че вашите страни принадлежат към апостолския престол, не извършиха нищо противно на каноните, а дойдоха при нас, като донесоха и мощите на свети Климента. Ние добихме [от това] двойна радост и решихме, след като изпитаме, да изпратим във вашите страни Методия, нашия [духовен] син, мъж  съвършен по разум и  правоверен, като  го  ръкоположим заедно с учениците му, да ви поучава, както вие поискахте, и да ви обяснява на ваш език книгите на целия църковен ред в пълнота, заедно със светата меса, сиреч литургия, и с кръщението – както беше започнал философът Константин с божията благодат и с молитвите на свети Климента. Също тъй ако и някой друг би могъл достойно и правоверно да ви поучава, нека това да бъде благословено от Бога, от нас и от цялата вселенска и апостолска църква, та да свикнете добре с божиите заповеди. Спазвайте само това единствено правило: на литургията апостолът и евангелието да се четат  първом на латински, а след това на славянски, та така да се изпълнят думите на Писанието: "Да възхвалят Господа всички народи", и на друго място: "Всички ще възвестят на различни езици божието величие, според както духът им даде да говорят." Ако ли пък някой от събраните при вас учители, които ви гъделичкат слуха и ви отклоняват от истината към заблуждения, дръзне, та започне да ви развращава другояче и да хули книгите на вашия език – такъв да бъде отлъчен не само от причастие, но и от църквата, докато се поправи. Защото те са вълци, а не овци; тях трябва да ги познаваме по плода им и да се пазим от тях. А вие, възлюблени чеда, слушайте божието учение и не отхвърляйте наставленията на църквата, за да станете истински божии поклонници на нашия небесен отец с всички светии. Амин!" Коцел прие Методия с големи почести и пак го изпрати при папата заедно с двадесет души почитани люде, да му го ръкоположат за епископ на Панония – на престола на свети Андроник, апостол от седемдесетте, което и стана.“ [11]  Мисия в Рим Това е последната мисия на светите равноапостоли. Тя започва в 867 г. и продължава над 14 месеца. Поводът за започването ѝ е кореспонденцията с папа Николай I по пренасянето в Рим на откритите при хазарската мисия от Константин в Херсон мощи на св. Климент I. Св. ап. КЛИМЕНТ Е ЕПИСКОП НА СЕРДИКА, ДН. СОФИЯ [10], след което става един от първите римски папи, МОЩИТЕ  МУ  ОТКРИТИ ОТ  СВ. СВ. КИРИЛ И МЕТОДИИЙ ФАКТИЧЕСКИ ОСИГУРЯВАТ ОСВЕЩАВАНЕТО НА ГЛАГОЛИЧЕСКОТО ПИСМО ОТ РИМ. Константин  и  Методий  и  техните  ученици,  носещи  мощите,  са  посрещнати  най-тържествено в Рим и благословени  от новия  папа  Адриан  II. В Рим Константин  наред с постигането  на  другите  задачи,  поставени  му  от  императора,  постига  каноничното утвърждаване  на глаголицата  и  богослужението  на  славянски  език не  само от източните патриарси, но и от папата. Тук Константин с подкрепата на новия император Василий I става съветник на папа Адриан II. На церемония в голямата базилика Санта Мария Маджоре папа Адриан II признава  за равнопоставен  на гръцкия  и латинския  славянския  език, и освещава литургичните  книги,  написани  на него с новата азбука – глаголицата.  В Рим се отслужват литургии  на славянски език. В 868 г. лично папата и най-висшите му прелати ръкополагат за свещеници  славяните  – ученици  на  двамата братя, доведени  от тях в Рим. В 869  г. при славянското  богослужение  единственият  компромис,  който  тогава се е допускал,  е, че, по настояване на папата, в храмовете Евангелието и Апостолът трябвало да се четат най-напред на латински език.[8, 14]  - 31 -  58th Science Conference of Ruse University - SSS, Bulgaria, 2019  “Като узна за философа, римския папа изпрати за него. А когато той дойде в Рим, самия папа Адриян с всички граждани, носейки свещи, излезе да посрещне него, който носеше и мощите на св. Климента, мѫченик и папа римски. И тутакси Бог извѫрши преславни чудеса тук: излекува разслабен човек, и много други се излекуваха от различни недѫзи; така сѫщо и плениците, които се обѫрнаха кѫм Христа и св. Климента, се избавиха от онези, които ги бяха пленили.  Като прие словенските книги, папата ги освети и положи в цѫрквата на св. Мария, която се нарича Фотида, и извѫршиха над тях света служба. След това папата заповяда на двама епископи, Формоз и Гаудерих, да посветят словенските ученици; и щом се посветиха, веднага отслужиха на словенски език служба в цѫрквата на свети апостол Петѫр. А на другия ден служиха в цѫрквата на св. Петронила, а на третия ден служиха в цѫрквата на св. Андрея, а от там пѫк в цѫрквата на великия вселенски учител, апостол Павел. И цялата нощ служиха, СЛАВОСЛОВЕЙКИ НА СЛОВЕНСКИ, а на утре пѫк отслужиха служба над неговия свет гроб, имайки на помощ епископа Арсения, който беше един от  седемтех епископи, и библиотекаря Анастасия. А философа сѫс своите ученици не спираше да вѫздава Богу достойна хвала за това. А римляните постоянно прииждаха при него и го разпитваха за всичко, и два и три пѫти получаваха разяснение от него. Някой-си евреин пѫк, който сѫщо така идваше, се препираше с него и веднаж му каза: Според изчислението на годините, още не е дошѫл Христос, за когото говорят пророците, че щял да се роди от девица. След като пресметна годините от  Адама по родове, философа подробно му доказа, че  е  дошѫл (Христос) и (пресметна дори), колко години има от тогава до сега. И след като го вразуми, отпусна го. [6]  В Рим св. Константин  Философ  завършва последния  си труд „Написание за правата вяра“[9],  но, изтощен от тежките пътувания,  заболява. Малко преди смъртта си той приема „великата монашеска схима“ с име Кирил,  с което остава като светец в Православната и на Римо-католическата църква.  Кирил  умира в Рим на 14 февруари  869  г. Той  е погребан  в криптата на базиликата Сан Клементе в Рим.”   ИЗВОДИ  Не всичко около живота и делото на св.св. Кирил и Методий е ясно. Знаел го е един от най-добрите техни изследователи д-р Васил Славов Киселков (17. ХI. 1887-10. IV. 1973). Роден в Котел той пише няколко  книги  за Кирил и Методий – през 1923 г., след това през 1933 г., следва 1940 г., 1942 г. и забележителната му монография „Славянските просветители Кирил и Методий”  от 1945  г., където Киселков доказва, че Кирил и Методий са българи и че големите (пространни ) жития за тях, известни като Панонски легенди, не са писани преди ХV в. Авторите на панонските легенди, според Киселков, НЕ са съвременници на светите братя, нито техни преки или косвени ученици, тези панонски жития не са писани през IХ в. или Х в.!:  „До каква степен новите поколения се отчуждили от Кирил и Методий, личи от това, че до края на ХIV в. никой от старите ни книжовници не говори нищо нито за тях, нито за създадената от тях  глаголическа азбука. Дори просветени книжовници, като патриарх Евтимий, Григорий Цамблак и Константин Костенечки не са счели за потребно да посветят поне няколко реда за Кирил и Методий в своите трудове, ако не и да им напишат цели жития или служби.” [7]  „В житията често пъти се прокарват мисли, които не отговарят на историческата истина или са в противоречие с други книжовни извори, а дори и със самите жития. Например, двете жития твърдят, че славянската азбука била измислена около 862 г., когато  в  Цариград пристигнали пратениците  на  моравския княз  Ростислав,  докато - 32 -  58th Science Conference of Ruse University - SSS, Bulgaria, 2019  Черноризец Храбър, който е книжовник от първата половина на Х в. и който е познавал въпроса за появата на азбуката ни, твърди, че тя е била измислена през 855 година.”[7]    В „История на българската средновековна  литература“ [4], издадена през 2008  г. от издателство  „Изток-Запад“,  А.  Стойкова  в  студията  си  „Кирило-Методиевото  дело  - предпоставки и резултати. [16], Пространните  жития са датирани от края на Х век. В тази „История“ и в новите училищни  учебници Пространното житие на Кирил Философ се изучава като творение  на Климент  Охридски,  а Пространното  житие  на  Методий  – като дело на Преславския епископ Константин. В лекциите  си по Стара българска литература [10] доц. д-р Галина Лечева ни запозна с „вековните“ прения по въпроса, провокирайки ни да прочетем текстовете [6, 7, 8, 15]. Но, както е написал Черноризец  Храбър „сега няма време“. „Прението“ между тезата на В. Киселков и „московската“ теза на П. Динеков може да е предмет на моя или на друг студент / докторант научна разработка.  Аз като средновековен книжовник  ще завърша: Благодаря Ви за търпението,  милостива аудитория...  