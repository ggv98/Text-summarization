 ВЪВЕДЕНИЕ Метаболизмът (от гръцки „μεταβολή“ /метаболи/ – смяна, μεταβολισμός – прехвърляне) представлява начинът, по който се извършва обмяната на веществата в живите организми. Той е съвкупност от биохимични процеси, които протичат в клетките им, за да могат те да нарастват и да се възпроизвеждат, да обновяват своите структури и да отговарят на промени в заобикалящата ги среда. Протичането на самите биохимични процеси изисква енергия. Нейна мерна единица е 1 калория. Когато консумираните чрез храната калории относително отговарят на енергийните потребности на организма, налице е енергиен баланс. Енергийният баланс  представлява  взаимоотношението  между  калориите,  които  приема  човешкият организъм и тези, които изразходва. Той е тясно свързан с метаболитните процеси и до голяма степен зависи от тях.  ИЗЛОЖЕНИЕ Метаболизмът  е  непрекъснат  процес  за  живите  организми  и  всички  химични  и енергийни промени в тях протичат чрез него. По време на бодърстване и активност, енергия е необходима за дишане, храносмилане, абсорбция на храната, нервна дейност, мускулна работа.  Но  енергия  се  изразходва  и  в  състояния  на  сън  и  покой  за  поддържане  на кръвообращението  и  телесната  температура,  за  изхвърляне  на  вредните  продукти  от обмяната на веществата, т.е. на клетъчно ниво метаболитните процеси са подчинени на нуждите  на  целия  организъм  и  при  нарушения,  свързани  с  тях,  възникват  патологични състояния. Основните процеси на обмяна на веществата са две групи – катаболизъм и анаболизъм, които са напълно противоположни, но между тях съществува абсолютно равновесие.   11 Докладът е представен на студентската научна сесия на 28.05.2020г. в секция „Промоция на здравето“ с  оригинално  заглавие  на  български  език:  МЕТАБОЛИЗЪМ  И  ЕНЕРГИЕН  БАЛАНС  –  ФАКТОРИ, ОКАЗВАЩИ ВЛИЯНИЕ ВЪРХУ ТЕЛЕСНОТО ТЕГЛО.   - 63 - PROCEEDINGS OF UNIVERSITY OF RUSE - 2020, volume 59, book 8.5.  Фиг. 1.  Катаболизмът включва процесите на разграждане, при които се получава енергията, необходима за основните жизнени функции на организма. Тя се съхранява в клетките под формата  на  високоенергийни  фосфатни  връзки  в  съединенията  аденозинтрифосфат  и креатинфосфат, като в последствие се използва в процесите на синтез в клетката. Енергията е необходима  и  за  трансмембранен  транспорт  срещу  електрохимичния  градиент,  за вътреклетъчен  транспорт,  за  секреция  чрез  екзоцитоза.  При  пълното  разграждане  на основните хранителни вещества се получават вода, въглероден диоксид и азотсъдържащи крайни продукти.  Фиг. 2.  Анаболизмът включва процесите на синтез на собствени за организма компоненти, като нуклеинови киселини и протеини. Тези процеси протичат с разход на енергия и при тях от по-прости елементи се образуват сложни вискомолекулни съединения, необходими за растежа и подновяването на клетките.  Характерно при обмяната на веществата е, че се осъществява взаимно превръщане на нискомолекулните съединения, изграждащи основните хранителни вещества  монозахариди, аминокиселини, мастни киселини и глицерол. Една част от тях могат да се синтезират в организма, но има и такива, които трябва да се внесат чрез храната, като деветте незаменими аминокиселини и полиненаситените мастни киселини.   В процесите на метаболизма ензимите имат ключова роля. Те дават възможност за осъществяване на протичането на биохимични реакции, изискващи енергия. В тези случаи ензимите действат като катализатори – реакциите протичат бързо и ефективно. Скоростта, с която  протичат  метаболитните  процеси  се  нарича  метаболитна  скорост.  Приемът  на витамини, на микро- и макроелементи оказва влияние върху метаболитната скорост – те играят ролята на кофактори на ензимите, участващи в процесите на обмяната на веществата. В  организма  непрекъснато,  с  различна  скорост  се  изразходва  енергия,  както  и периодично постъпват хранителни вещества. Това принуждава тялото да търси ефективни механизми за съхраняването й. При обмяната на веществата организмът работи правилно, когато „прибере“: около 75% триацилглицероли(триглицериди) в мастната тъкан, около 25%   - 64 - PROCEEDINGS OF UNIVERSITY OF RUSE - 2020, volume 59, book 8.5. белтъци  и  около  1%  гликоген  –  в  черния  дроб  и  в  мускулите.  Ключово  значение  за благополучието на организма има регулирането на обменните процеси, което се осъществява от три групи механизми:  o  субстратно регулиране,   o  промяната на ензимната активност,  o  регулация от хормони, от паракринни регулатори и от вегетативната нервна система(поддържат постоянството на вътрешната среда на организма). Регулацията на обмяната на веществата в организма зависи от функционалното  му състояние. В нея централна роля заемат произвежданите хормони от ендокринната част на панкреаса: инсулин, който стимулира анаболитните процеси след хранене и глюкагон, който е доминиращ хормон за енергоразхода преди хранене. Редица  фактори  влияят  на  скоростта  на  метаболизма:  възраст,  пол,  генетика, хранителен  режим/диети,  хидратация,  физическа  активност,  мускулна  маса,  хормонални фактори, стимуланти, сезонни промени.  Енергийният баланс е сложна интеграция на редица телесни механизми и представлява взаимоотношението  между  калориите  които  приема  човешкият  организъм  и  тези  които изразходва. Описва се с акронима CICO – calories in versus calories out. o  Calories in (калориен  прием) –  в  99%  от  случаите  става  въпрос  за  калориите, които приемаме чрез храната и тези от тях, които успяваме да усвоим.  o  Calories out (калориен разход) – калориите, които изразходваме.  Калорийният прием (CI) може да бъде контролиран в голяма степен и дори може да бъде фиксиран, докато Калорийният разход (CO) е изключително променлив. Важен е факта, че през периода, в който се приемат по-малко количество калории или се отказва консумацията на мазни храни, с цел да се намали телесното тегло, налице е калориен дефицит, т.е. метаболизмът се нарушава. Ето защо в случай на желание да се намалят килограмите се препоръчва в този период насоките да са към физическа активност, а не  към  диети.  Метаболизмът  е  и  причината  за  напълняване  при  хора,  отказали тютюнопушенето. Никотинът действа като стимулант: постъпвайки в организма ускорява процесите  на  обмяна  на  веществата,  когато  липсва  в  тялото  –  метаболизмът  се  забавя. Естествените  методи  за  забързване  на  метаболизма  включват  консумиране  на високобелтъчни храни, храни богати на желязо, люти чушки, зелен чай, кофеин (в умерени количества), както и набавяне на достатъчно сън. Присъствието на физическа активност е задължително.  Специалистите  по  хранене  са  категорични,  че  не  трябва  да  се  гладува. Прекалено ниският прием на калории лишава тялото от енергията, която е необходима за основните метаболитни процеси. Има много формули, по които се изчисляват ежедневните енергийни нужди, за да се постигне  оптимален  енергиен  баланс.  Една  от  най-често  използваните  е  Формулата  на Harrys–Benedict (basal metabolic rate, BMR): o  Формула за изчисляване на калорийния минимум при жени: 655,09+ (9.6 X тегло в кг) + (1.84 X височина в см) - (4.67 X възраст в години) =? (BMR - basic metabolic rate в ккал.) o  Формула за изчисляване на калорийния минимум при мъже: 66,47 + (13.75 X тегло в кг) + (5 X височина в см) - (6.75 X възраст в години) =? (BMR в ккал.) Изчисленият  дневен  калориен  минимум  се  умножава  с  коефициент  на  степента  на физическата активност на човек: •  заседнал – коефициентът на активността е 1,2; •  умерено активен (спорт 1-3 пъти седмично) – коефициентът на активността е 1,375; •  активен (спорт 3-5 пъти седмично) – коефициентът на активността е 1,55;   - 65 - PROCEEDINGS OF UNIVERSITY OF RUSE - 2020, volume 59, book 8.5. •  усилено активен (спорт 6-7 пъти седмично) – коефициентът на активността е 1,725; •  екстремално  активен  (спорт  всеки  ден  заедно  с  тежък  физически  труд  или двуразови тренировки) – коефициентът на активността е 1,9.  ЗАКЛЮЧЕНИЕ  Метаболизмът  включва  всички  химични  реакции,  които  се  извършват  в  живите организми, за да трансформират  хранителните вещества в енергия.  Хиляди метаболитни реакции се случват едновременно - всички регулирани от организма, за да поддържа той клетките  си  здрави  и  работещи.  Метаболизмът  е  строго  специфичен  у  всеки  човек,  а нарушението му води до появата на патологични състояния. Здравето е ниво на функционалност и равновесие(хомеостаза) в човешкият организъм. Такова  равновесие  е  налице,  когато  постъпващите  и  произведените  енергия  и  маса  са приблизително едни и същи, т.е. в организма съществува метаболитна ефективност.  