 ВЪВЕДЕНИЕ Изучаването на човешката анатомия от Леонардо да Винчи довежда до проектирането на първия известен робот в историята –  Da Vinci. В глобален мащаб има инсталирана база от 3 803 единици - 2 501 в Съединените щати, 644 в Европа, 476 в Азия и 182 в останалата част на света. Роботизираната  хирургична  система  Da  Vinci  (Калифорния,  САЩ)  първоначално  е въведена  в  сърдечната  хирургия  през  1999  г.  Следва  широко  адаптиране  в  урологични, гинекологични,  общи,  гръдни  и  хирургични  операции  на  главата  и  шията.  Според официалната  статистика  на  Интуитивната  хирургическа  практика  (2013)  са  извършени приблизително 2 милиона процедури (Kim CW, Kim CH, & Baik SH., 2014). Da  Vinci  е  хирургична  система  от  най-високо  ниво.  Тя  е  създадена  за  да  увеличи възможностите  на  хирурзите  чрез  3D-визуализация  и  перфектен  образ.  Чрез  нея анатомичните структури се виждат с най-висока разделителна способност и яснота.  Тенденцията за преминаване от отворена и лапароскопска хирургия към роботизирана хирургия изглежда неизбежна в световен мащаб (Kim YT, Kim SW. & Jung YW., 2002, 2008).   ИЗЛОЖЕНИЕ Първата документирана употреба на асистирана хирургична процедура се отразява през 1985  г.,  когато  роботизирана  хирургична  ръка  PUMA  560  е  използвана  в  деликатна неврохирургична биопсия, нелапароскопска хирургия. Роботизираната система позволява по-голяма прецизност с минимална инвазивност (например лапароскопии, които обикновено  54  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално  заглавие  на  български  език:  РОБОТЪТ  ДА  ВИНЧИ  И  ПРИЛОЖЕНИЕТО  МУ  В ГИНЕКОЛОГИЯТА.   - 298 - PROCEEDINGS OF UNIVERSITY OF RUSE - 2020, volume 59, book 8.5. използват  гъвкави оптични камери). Постижение в медицината е първата лапароскопска процедура през 1987 година включваща роботизирана система при холецистектомия. Година след нея, същата PUMA система е използвана за извършване на трансуретрална резекция (Reynolds RK. & Advincula AP., 2006). През  1990  г.  системата  AESOP,  произведена  от  Computer  Motion,  става  първата система,  одобрена  от  Администрацията  по  храните  и  лекарствата  (FDA)  за  своята ендоскопска хирургична процедура. Хирургичната  система  Да  Винчи  разработва  фундамента,  върху  който  се  развива съвременната  роботизирана  хирургия  и  е  първата  система  одобрена  от  FDA  за  обща лапароскопска хирургия. В научни източници се отбелязва, че това е престижно постижение одобрено от FDA при използване на всеобхватна система от хирургически инструменти и апарати  за  камери/скопи.  Предшествениците  разчитат  на  използването  на  ендоскопи  и многобройни  хирургични  асистенти  за  извършване  на  операция.  Триизмерният  екран  за увеличение на роботизираната хирургична система Да Винчи позволява на хирурга да вижда оперативната зона с яснота и висока разделителна способност. Хирургическите рамена с диаметър  от  един  сантиметър  представляват  еволюционния  прогрес  на  PUMA  560.  С миниатюрни  операционни  пособия,  роботизираната  хирургическа  система  Да  Винчи позволява по-малък контакт между откритата вътрешна тъкан и хирургичното устройство, което  значително  намалява  риска  от  инфекция.  Характеристиките  „Ендо-китка“  на операционните  рамена  прецизно  възпроизвеждат  умелите  движения  на  хирурга  при контролите, като подобряват точността в малки операционни полета (Samadi, D., 2020). В България системата се прилага основно в областта на урологията и гинекологията. Професор  д-р  Григор  Горчев е  пионерът  на  хирургията  с  медицинския  робот  „Да Винчи“. Тази технология се прилага в България само около година и половина след първата роботизирана операция в гинекологията извършена през 2006 г. в САЩ. През 2008 г. проф. д-р Горчев и екипът му започват да използват роботизирана хирургическа система Da Vinci за лечение на онкологични гинеколочни проблеми, а през 2012 г. успешно налагат напълно неинвазивното лечение на солидни тумори с високинтензивен фокусиран ултразвук (HIFU). Хайфу е напълно неинвазивна медицинска терапия, при която чрез насочен ултразвуков сигнал и при уникална прецизност се постига аблация (стопяване) на новообразуванието. Терапията е органосъхраняваща, без конвенционална хирургична интервенция - без разрези, без  кръвозагуба,  с  минимален  риск  от  инфекции  и  липса  на  оперативен  стрес. Ултразвуковата  аблация  е  революционен,  радикално  нов  подход  при  третирането  на новообразувания в човешкото тяло (тумори) - както доброкачествени, така и злокачествени. Операционната система се състои от конзола (пулт за управление), при която работи хирургът  и  операционен  робот  с  четири  ръце.  Една  от  ръцете  държи  видеокамерата, предаваща  изображението  на  оперирания  участък,  другите  две  в  реално  време възпроизвеждат движенията на хирурга, а четвъртата ръка изпълнява функциите на асистент на хирурга. На конзолата операторът получава увеличена 3D картина и може да направлява в реално време ръцете на робота и инструментите при петкратно намаляване на разстоянията. Неволните движения като трепване се изглаждат. Операторът постига оптимална прецизност в  движенията  и  качество  на  хирургичната  операция,  включително  при  най-сложните оперативни интервенции. Конзолата може да е разположена в зала с пациента, в друга зала и дори в друга сграда, или държава Камерната система с 10-кратно увеличение предава и фини структури, като нерви и съдове. Операционният робот не може да бъде програмиран и не изпълнява собствени движения. Малките сменяеми инструменти на края на ръцете на робота са разработени специално за системата и могат да се движат със седем степени на свобода – повече, отколкото може човешката ръка (Davies B., 2000).   - 299 - PROCEEDINGS OF UNIVERSITY OF RUSE - 2020, volume 59, book 8.5.  Фиг. 1. Роботизирана хирургична система „Да Винчи“    (Ann Surg., 2004) Целта  на  доклада  е  да  се  представи  използването  на  роботизирани  операции  в гинекологичната хирургия.  Използван е документален метод и проучване на интернет ресурси.  Контекстулен анализ. Гинекологичните операции са сферата, в която роботизираната хирургия се използва най-често. Всички гинекологични операции, и в частност операциите при  гинекологични  онкологични  заболявания,  могат  да  се  извършат  с  помощта  на роботизирана система. Повечето пациентки с гинекологични видове рак трябва да преминат химиотерапия или лъчетерапия след операцията. При извършване на отворена операция, хирургичният разрез от 20-25 см се нуждае от около месец време за да заздравее, а това забавя  последващото  лечение.  Голяма  част  от  пациентите  са  в  напреднала  възраст,  с наднормено  тегло  и  системни  заболявания,  които  затрудняват  както  извършването  на отворена операция, така и постоперативното възстановяване. При роботизираната хирургия е достатъчно възстановяването от само 4 или 5 малки отвора. Пациентът се изписва след няколко  дни  и  химиолечението  или  лъчетерапията  могат  да  започнат  в  кратки  срокове (AAGL, 2013). Заболяванията, които могат бъдат лекувани с робота Da Vinci в гинекологията са: • рак на репродуктивната система: маточната шийка, маточното тяло, яйчници, маточни тръби; • миома на матката; • анормално кървене от матката; • фиброидни тумори; • ендометриоза; • тазов пролапс; • жени с наднормено тегло с горните страдания ( AAGL, 2013). Лечението се провежда на доброкачествени и злокачествени заболявания на женските полови органи, предракови състояния. Предимства на роботизирана хирургия Да Винчи в гинекологията: • минимално-инвазивна техника с по-малко болка, ниска травматичност и усложнения; • по-малка кръвозагуба, бързо възстановяване, по-добър козметичен ефект; • възможности за хирургия (в определени случаи) със запазване на репродуктивните способности на жената; • прецизна хирургия, която щади околните тъкани и нерви; • максимално качество на хирургичната процедура, особено важно при отстраняване на тумори; • кратък болничен престой и връщане към ежедневния ритъм на живот. Техниката  подобрява  резултатите  за  настъпване  на  бременност  след  оперативното лечение. Изследвания показват, че това се дължи най-вече на възможностите за съхранение целостта на матката. Отчетени са данни от проучване направено сред 107 пациентки. От респондентите 92 са с нормални находки в последващия възстановителен период. Отчетени   - 300 - PROCEEDINGS OF UNIVERSITY OF RUSE - 2020, volume 59, book 8.5. са  успешни  бременности  след  роботизирана  миомектомия.  Проучванията  продължават  с дългосрочно проследяване на репродуктивните резултати (Bocca S. & Stadtmauer L., 2007). ◆ Миомектомия В  сравнение  с  коремната  миомектомия,  роботизираната  хирургия показва  по-малка загуба на кръв, по-кратък болничен престой и по-малко усложнения. При конвенционалните лапароскопии,  въпреки  че  има  по-малка  загуба  на  кръв  и  по-кратък  болничен  престой, оперативното време е по-дълго (234 срещу 204 мин.) (Nezhat C. & Lavie O. 2009).  Роботизираният подход помага на хирурзите да разширят границите си по отношение на размера и броя на миомите, които могат да бъдат отстранени по минимално инвазивен начин. По този оперативен начин не само се премахва миомата, но е възможно да се зашие дефекта на матката на по-трудно достъпни места.  Учени правят извода, че хибридната роботизирана хирургия е удачна при отстраняване на миоми, които са с размери повече от 10 cm и са разположени извън таза  - дълбоки интрамурални миоми или силно съдови миоми (Advincula AP. & Xu X., Goudeau S. 2007). Предимството на техниката е, че тя  запазва тактилно усещане особено необходимо при големите миоми.  Трябва да се направи всичко възможно за запазване на маточните тръби  (Quaas AM. & Einarsson JI., 2010).  ◆ Роботизирана хистеректомия. Хистеректомията е най-често прилаганите разширени (големи) операции при жените, несвързани с бременност. Тази процедура включва хирургично отстраняване на матката, а в някои случаи и на маточната шийка (цервикс), маточните (фалопиевите) тръби и яйчниците. При въвеждането на роботизирана платформа се увеличават случаите на роботизирана хистеректомия.  Проведени  научни  проучвания  (Cochrane  2012)  за  използване  на роботизирана  хирургия  при  доброкачествени  гинекологични  заболявания  показват,  че роботизираната хирургия е свързана с подобрена ефективност и безопасност (Liu H, Lu D. & Wang L, 2012). ◆ Ендометриоза. Ендометриозата е доброкачествено заболяване, което често рецидивира. За съжаление, от него страдат млади момичета, много често нераждали. Проявява се с болка по време на цикъл, понякога и постоянна, нередовни менструации, унищожаване на яйчниковата тъкан, изчерпване на яйчниковия резерв, образуване на сраствания и нарушаване на проходимостта на маточните тръби. В част от случаите се стига до пълно срастване на червата в малкия таз (т.нар. „замръзнал таз”) ((AAGL, 2013).  При оперативното лечение е необходима изключителна прецизност, за да се избегне нараняването на съседни коремни органи. Ретроспективно проучване, публикувано от Nezhat и колектив публикува резултати при 78 пациентки за успешното лечение и възстановяване с роботизирана хирургия (Nezhat C, & Lewis M. 2010).  Лапароскопската  хирургия,  подпомагана  от  роботи  е  безопасна  и  качествена алтернатива за осъществяване на цялостно хирургично лечение при ендометриоза (Siesto G, Ieda N, at all. 2014). В случаи на кисти на яйчниците, неголеми операции на миоми, пролапс на матката, сраствания, както и операции вследствие от спонтанен аборт поради проблеми с тръбите или цервикална недостатъчност, хирургичната намеса може да се осъществи с помощта на робот. В редица случаи на преканцерози и ранно открит рак на маточната шийка с помощта на робот-асистираната  хирургия  е  възможна  хирургията  на тялото  на  маточната  шийка  без пълно отстраняване на матката и със запазване на репродуктивните възможности на жената. Лечението  с  роботизирана  хирургия  Да  Винчи  е  особено  подходящо  при  рак  на ендометриума  и  преканцерози,  когато  жените  са  с  наднормено  тегло.  В  тези  случаи лечението с този метод е златен стандарт (AAGL, 2013). С роботизираната система Да Винчи се извършват минимално инвазивни интервенции с висока степен на сложност, като нивата на травматичност и постоперативните болки са ниски.  Постига  се  минимализиране  на  рисковете  за  пациентката.  Околните  тъкани  са максимално запазени, намалява се загубата на кръв и рискът от следоперативни инфекции.   - 301 - PROCEEDINGS OF UNIVERSITY OF RUSE - 2020, volume 59, book 8.5. Възстановяването след операция проведена с робота Да Винчи е по-кратко в сравнение с времето при отворената хирургия. Пациентките се връщат към обичайното си всекидневни задължения дори на втория ден след операцията.   ИЗВОДИ Високите технологии в медицината навлизат все по-широко в хирургичната практика. Тяхната  основна  цел  е  постигането  на  по-голяма  прецизност,  намаляване  на  болката  и усложненията и подобряване на качеството на живот в следоперативният период. До това в най-голяма  степен  се  доближава  роботизираната  хирургия  извършена  с  хирургичната система  Da  Vinci.  Роботизираната  хирургия  до  този  момент  остава  най-щадящият хирургичен метод за оперативно лечение. Със своята малка травматичност и свобода на движение на роботизираните инструменти, вече е възможно достигането и до най-трудно достъпните места в тялото на пациента.   