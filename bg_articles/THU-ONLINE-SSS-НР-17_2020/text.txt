 ВЪВЕДЕНИЕ Общуването е основна форма на взаимодействие между хората и основен фактор за развитие и възпитание. Със задоволяването на тази основна потребност, чрез играта детето се свързва с околния свят, със заобикалящите го хора, опознавайки света през своята призма между реалност и въображение. В зависимост от средата, в която то расте и се развива и от неговите психични особености, собствената му игра преминава през различни стадии на развитие и придобива своеобразна функция и значение. Чрез водещата дейност през периода на ранното детство – играта, децата опознават заобикалящата ги среда и удовлетворяват потребността си от общуване. Играта изпълнява разнообразни  функции  в  процеса  на  израстване.  Тя  е  средство  и  условие  за  развитие. Различните видове игри имат пряко действие върху формирането на двигателния апарат, познавателните процеси, речта и особеностите на личността.    ИЗЛОЖЕНИЕ При  децата  със  специални  потребности  играта  може  да  бъде  затруднена  поради причини породени от увреждането или от бариери в средата. Основните рискове ако едно дете не играе са влошено здраве, изоставане в развитието и социална изолация. Затова играта е една от основните цели на интервенция при затруднения в тази дейност.  Децата с увреждания имат много по-малко възможности за вземане на решения кога, как с кого и на какво да играят. Тяхната игра по-често се явява структурирани действия от  20 Докладът е представен на студентската научна сесия на 28.05.2020г. в секция „Промоция на здравето“ с оригинално заглавие на български език: ЗНАЧЕНИЕ НА ИГРИТЕ НА ОТКРИТО И ТЕРАПИЯТА С КУЧЕТА ЗА ДЕЦА СЪС СПЕЦИАЛНИ НУЖДИ.   - 116 - PROCEEDINGS OF UNIVERSITY OF RUSE - 2020, volume 59, book 8.5. възрастните,  отколкото  свободна  игра.  В  официалното  становище  за  играта  на Американската асоциация по ерготерапия (АОТА) от 2008 се акцентира върху влиянието на липсата на игра, а именно ограничените възможности за оптимално развитие и обучение. Индивидуалните особености на децата със специални потребности са твърде различни и  изцяло  зависят  от  състоянието  и  възможностите  на  детето.  При  тези  деца  игрите изпълняват три основни функции:  ●  спомагат за адаптацията към нова среда; ●  засилват  екстрорецепцията  и  отклоняват  вниманието  от  съществуващото отклонение, болест или състояние; ●  игрите играят роля на терапевтичен фактор.  Ролята на играта в ерготерапията е разгледана детайлно в обзорна статия от Минчева, 2015. Според нея основните аспекти на приложение на играта в ерготерапията са два – за изследване и интервенция. (Минчева, П., 2015) Играта има две основни приложения във връзка с изследването. От една страна тя е обект, защото е важна дейност за децата, а от друга страна тя се използва като средство за оценка. Специфичната ерготерапевтичната интервенция в сферата на играта има две насоки: ●  Осигуряване и улесняване на играта като дейност; ●  Интервенцията  използва  играта  като  терапевтично  средство,  когато  целите  са насочени към подобряване на специфични умения (напр. глобална и фина моторика, когнитивни умения), както и специфични игровите способност. Децата  се  нуждаят  от  външна  среда,  която  да  подпомогне  тяхното  продължаващо развитие, както и да им осигури места за разглеждане, експериментиране и откривателство. Играта на открито развива умения за справяне с конфликтни ситуации, подхранва тяхната креативност, въображение, изобретателност и находчивост. За много деца, играта навън по време на престоя  им  в детската градина, може да бъде безценна възможност,  която им осигурява безопасна игра, докато се учат да оценяват риска и да развиват уменията си за управление на нови ситуации. Игрите на открито имат следните предимства пред останалите игри:  ●  Paзвивaнe  нa  ceтивaтa  и  oпoзнaвaнe  нa  пpиpoдaтa  –  оĸoлнaтa  cpeдa  пoмaгa  пpи paзвитиeтo нa ceтивaтa пpи дeцaтa. Cвиĸвaйĸи дa виждaт и yceщaт пpиpoдaтa нaoĸoлo, тe ce нayчaвaт дa я oбичaт и пaзят. Cъбиpaйĸи ĸaмъчeтa, лиcтa, ĸлoнĸи и ĸecтeни, дeцaтa oпoзнaвaт paзличнитe фopми, цвeтoвe, тeĸcтypи и т.н. ●  Πo-дoбpo здpaвocлoвнo cъcтoяниe – зaбaвлeниятa нaвън пoддъpжaт дeцaтa здpaви и в дoбpa  физичecĸa  фopмa.  Bepoятнocттa  дa  бъдaт  изпpaвeни  пpeд  пpoблeми  ĸaтo зaтлъcтявaнe или cъpдeчни зaбoлявaния в пo-ĸъceн eтaп oт paзвитиeтo cи cтaвa мнoгo пo-мaлĸa. Игpитe нaвън влияят дoбpe и нa зpeниeтo, зaмecтвaйĸи тeлeвизopa, лaптoпa, тeлeфoнa и вcичĸи дpyги тexниĸи, ĸoитo във вce пo-paннa възpacт cтaвaт любими нa дeцaтa. A cлeд изpaзxoдeнaтa eнepгия нaвън, пo-дoбpият cън e гapaнтиpaн. ●  Haбaвянe нa витaмин D – кoгaтo дeцaтa игpaят нaвън, тe cи гo нaбaвят oт cлънчeвитe лъчи и тaĸa ce пoвишaвa имyннaтa им зaщитa. ●  Paзвитиe нa coциaлни yмeния. ●  Cтимyлиpaт въoбpaжeниeтo и ĸpeaтивнocттa – кoгaтo дoбpe пoзнaтитe игpи вeчe им oмpъзнaт, дeцaтa имaт cвoбoдa дa изпoлзвaт въoбpaжeниeтo cи, зa дa измиcлят нoви игpи – cтpoeнe нa зaмъци, дъpвeни ĸъщичĸи, бягaнe c пpeпятcтвия. ●  Paзвивaт възмoжнocтитe зa cпpaвянe c paзлични cитyaции. Играта на открито има физически, когнитивни, социални и емоционални ползи и оказва пряко  положително  влияние  върху  развитието  на  децата.  Тя  се  използва  широко  в педиатричната ерготерапия. Излизането извън клиничната среда и сред природата е един от най-добрите начини ерготерапевтите да помогнат за подобряване на живота на най-малките си клиенти. Известни са различни стратегии за интервенция на открито, като сред тях силно внимание се обръща на тези, свързани със сензорната интеграция. По-долу са представени някои от тях:   - 117 - PROCEEDINGS OF UNIVERSITY OF RUSE - 2020, volume 59, book 8.5. ●  Идентифицирането  и сравняването  на  птичите  песни  може  да  подобри  слуховите умения. ●  Играта  за  проследяване  на  обекти  може  да  помогне  на  децата  да  упражняват движенията на очите. Тези движения включват всички шест очни мускула и спомагат за подобряване на уменията за проследяване. ●  Ходенето  по  наклони,  повдигането  на  скали  и  катеренето  по  дървета  подобряват мускулната сила. ●  Скалното катеренето може да развие координационната и вестибуларната система (баланса) на детето. ●  Играта на улов помага на децата да упражняват очните си движения и координацията "око-ръка". ●  Използването на тебешир за писане по асфалт креда може да помогне на децата като подобри техните способности за писане.    Фигура 1. Групови игри на открито  Прекарването на повече време на открито спомага за подобряване на концентрацията. Проучванията показват, че дори само ходенето навън може да помогне за подобряване на когнитивното функциониране и на паметта, а излагането на естествена светлина помага за подобряване на цялостното настроение. Един  от  терапевтичните  подходи,  който  би  могъл  да  се  приложи  на  открито  е подпомагането  с  животни.  Доказано  е,  че  има  много  неврологични,  физиологични  и генетични  заболявания,  наблюдавани  при  деца,  които  се  повлияват  благоприятно  от включването на животни в терапевтичния процес. Едно от животните, често използвани в терапията  от  професионалисти,  работещи  в  различни  области,  е  кучето,  като  целта    е подобряване  на  физическите,  когнитивни,  функционални  и  социални  умения  на  хората. Подходът намира най-голямо приложение при увреждания от аутистичния спектър, както и при деца и хора със зрителни увреждания. Много проучвания споменават, че степента на независимост  в  ежедневните  дейности  се  подобрява  при  използване  на  кучета  като терапевтичен "спътник".  Подходът е известен и като "канис-терапия".  Канис-терапия  представлява  занятия  със  специално  обучени  кучета,  насочени  към корекция,  рехабилитация  и  социална  адаптация  на  лица  с  различни  нарушения. Канистерапията  помага  за  развитието  на  емоционалните  и  умствените  способности,  за развитие на двигателните функции. Използва се при деца с аутизъм, синдром на Даун, ДЦП, олигофрения и др. Подпомага се подобряването на координацията на движенията, намалява спастичността, подобрява паметта. Днес канистерапията се използва като рехабилитационен метод. Рехабилитацията протича под формата на игра и ефектите се постигат ненатрапчиво. В зависимост от диагнозата терапевтите подбират специална система от упражнения.      - 118 - PROCEEDINGS OF UNIVERSITY OF RUSE - 2020, volume 59, book 8.5.   Фигура 2. Канис-терапия  Терапията се осъществява в три основни етапа: Първият етап е съсредоточен върху социализацията  на  пациента  с  кучето.  Изборът  на  кучето-терапевт  се  основава  на индивидуалните характеристики на пациента. Този етап е един от най-важните и поставя основите за успех още на съвсем ранен стадий. Вторият етап е отговорен за развитието на връзката  между  клиента  и  кучето.  Това  се  прави  чрез  интересни  дейности,  които  се основават на положителните желания на пациента. Самата структура на занятията е като при педагогическата ситуация – има цел и задачи за изпълнение. Започва се с въвеждане в темата и запознаване със задачите за изпълнение, следват упражнения за обща моторика, мануален и орален праксис, речеви упражнения и упражнения за развитие на психичните процеси. По време на заключителния (трети) етап, упражненията се усложняват, като основно изискване е изпълнението на задачите да става без чужда намеса. В този етап е подходяща работата в групи от 3 деца, като се стимулира сътрудничеството между децата и в края на терапията се въвежда и състезателен елемент между отборите (дете – куче). (Kalinova, 2006) Игрите на открито, както и канис-терапията са от изключително значение за децата със специални потребности, защото чрез тях те могат да поддържат, развият или усъвършенстват своите умения. Те помагат за развитието на емоционалните и умствените способности, за развитие  на  двигателните  функции,  подобряването  на  координацията  на  движенията, намалява спастичността, подобряват паметта.  ИЗВОДИ  Играта е комплексно средство за коригиране проблемите в умственото и двигателното развитие на деца със специални потребности. Проучванията показват, че играта е сензитивен механизъм за компенсация и частично преодоляване на проблемите в работата на деца със специални потребности. Играта формира не само интелигентността на детето, а много често му помага да решава своите емоционални или социални проблеми. Освен това, в играта детето може да изразява чувства, които са иначе неприемливи, като агресия, ревност страх, без да са опасни. Играта допринася да се преодолее безпокойството, като дава на детето възможност да изучи и приеме трудните и болезнени преживявания, с които то се сблъсква всеки ден. Играта помага да се открият и ключовите способности, които притежават децата със специални потребности. За тази цел може да се прибегне до компенсирането, като се заменят нарушените функции с други форми на възприятие и системно да се стимулира това, което  е  останало  у  детето.  Главното  при  всеки  даден  случай  е  да  се  открият  кои  са възможностите и способностите на детето и да се намери начинът за тяхното развиване и стимулиране. Благодарение повторението на играта, травмиращите въздействия от околната среда се неутрализират и престават да оказват негативен ефект. В обобщение, независимо дали  става  въпрос  за  деца  със  или  без  специални  потребности,  играта  има  следните положителни ефекти:  ●  откриват се нови пътища за стимулиране на цялостното развитие на детето; ●  повлиява се върху развитието на моториката, координацията на движенията на детето;   - 119 - PROCEEDINGS OF UNIVERSITY OF RUSE - 2020, volume 59, book 8.5. ●  повлияват се познавателните процеси – внимание, памет, мислене, въображение.  ●  намалява се агресията у детето.   Играта  е  двустранен  процес:  детето  се  учи  да  играе  и  детето  учи  чрез  играта (Минчева, 2018). Ролята на възрастните е в осигуряване на подходящи условия, активно участие и подкрепа, а ролята на ерготерапевта е анализиране на всички фактори, които възпрепятстват играта на деца с увреждания и провеждане на подходяща интервенция за осигуряване на възможности за игра. Ерготерапевтът ще използва играта и ще я подобри, като основна и основополагаща дейност за успешната бъдеща интеграция на децата със специални потребности.  