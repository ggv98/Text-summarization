 ВЪВЕДЕНИЕ В периода на лактация, макар и съвсем естествена част от живота след раждането, е възможно да възникнат различни оплаквания и проблеми при майката. Едни от най-често срещаните проблеми сред кърмачките са т.нар. блокирани или запушени млечни канали. Както описва Kelly Bonyata (2018), запушеният или блокираният млечен канал е участък от гърдата, където потокът на кърмата е възпрепятстван. Може да се касае за пора на мамилата, която е блокирана (блистер), или пък обструкцията да е по-назад, в дукталната система. Обичайно това състояние настъпва постепенно и засяга само едната гърда - Kelly Bonyata (2018). Както посочва цитираният експерт относно симптоматиката, локалните симптоми се характеризират с оплаквания за уплътнен участък в гърдата и препълване в същата област, която може да е болезнена, гореща, оточна, зачервена. Понякога жената може да съобщи за локализирана болка и чувствителност, без да има видимо уплътнение или участък с препълване. Локацията на бучката може да се изменя. Обичайно, запушеният канал ще е по-болезнен преди къремен и по-малко чувствителен след това, като засегнатата област ще се усеща по-малко подута или с по-малък размер след кърмене. Кърменето на засегнатат страна може да е полезнено, особено  36 Докладът е представен на студентската научна сесия на 19.05.2021 г. в секция „Здравни грижи“  с оригинално  заглавие  на  български  език:  СЪВРЕМЕННИ  ПОДХОДИ  В  ЛЕЧЕНИЕТО  НА  БЛОКИРАНИ МЛЕЧНИ КАНАЛИ ПРИ КЪРМАЧКИ. НЯКОИ ФИЗИОТЕРАПЕВТИЧНИ И АЛТЕРНАТИВНИ МЕТОДИ, КОИТО АКУШЕРКАТА МОЖЕ ДА ПРЕПОРЪЧА.   - 200 - PROCEEDINGS OF UNIVERSITY OF RUSE - 2021, volume 60, book 8.5. при окситоциновия рефлекс. Не се очакват системнисимптоми за запушен канал, но може да се повиши температура до под 38.5°C – според Kelly Bonyata (2018). Най–честите причини за „запушване” на каналите, описани от Христина Янева за Национална асоциация Подкрепа за кърмене (2011), са: • бебето е станало „разсеяно” и е сукало кратко, като гърдите са оставали пълни; • бебето е започнало да проспива по-дълъг период от време или майката се опитва да го научи да не суче нощем; • майката е пропуснала едно кърмене (често по време на празници); • ограничаване времето за сукане от гърдата; • притискане на каналите от поза за сън, носене на бебето все от една и съща страна, тесни сутиени и банели, колана на колата и т.н.; • удар по гърдата; • лошо сукане на бебето и травмиране на зърното (запушване на порите на зърното – „блистери”); • продукция на твърде много мляко; • постоянно „доизцеждане” на гърдите; • рискови фактори са: преумора, стрес, хронични заболявания, зимен сезон; Въпреки,  че  са  доброкачествени  и  преходни,  запушванията  на  млечните  канали представляват  риск за кърменето,  ако не  бъдат  взети навременни и адекватни мерки за разрешаване на проблема и ако не бъде открит първоизточника на усложнението. Нерядко, при неоптимална грижа, липса на подкрепа и персистиращ проблем, се стига до прекъсване на кърменето и преждевременно спиране на лактацията. От значение е и влиянието, което оказва това  състояние  на  качеството  на  живот  на  родителите  и  децата  –  значителен  стрес  и дискомфорт за майката могат да я поставят в допълнително уязвима позиция от страна на психичното ѝ здраве и да се отразят на храненето на детето, както и на продължителността на кърменето, както очертават и  Lavine, V., Gleberzon, B., (2012).  Целите на този доклад са: • да се представят адекватните подходи за здравна грижа при блокирани млечни канали у лактиращата жена; • да  се  очертаят  някои  от  физиотерапевтичните  и  алтернативни  подходи,  които повлияват позитивно тези състояния.  ИЗЛОЖЕНИЕ Кърменето е основополагащо както за индивидуалното, така и за общественото здраве. Този  факт  обуславя  необходимостта  от  активността  на  акушерката  в  посока  промоция, подкрепа и подпомагане на естественото хранене. Особено значима е тази помощ по време на трудностите,  които  биха  могли  да  възникнат  в  периода  на  лактация.  Необходимо  е съвременната акушерка да познава отлично симптоматиката и етиологията на проблемите при кърмачките, както и да предлага навременна, адекватна грижа, в съответствие с медицината, базирана на доказателства. В контекста на конкретното състояние, което разглеждаме, е подкрепено следното поведение при настъпило такова усложнение в периода на лактация: 1.  почивка, адекватна хидратация, укрепваща за имунната система храна; Kelly Bonyata (2018) 2.  премахване на всичко, което може да оказва натиск върху гърдата; Христина Янева за Национална асоциация Подкрепа за кърмене (2011) 3.  осигуряване на правилно и дълбоко засукване, International Breastfeeding Centre, (2017) 4.  компресия по време на кърмене,  International Breastfeeding Centre, (2017),  Kelly Bonyata (2018) 5.  кърмене  по-често  от  обичайното  –  поне  на  всеки  2  часа;  Христина  Янева  за Национална асоциация Подкрепа за кърмене (2011) 6.  на бебето се предлага да суче винаги първо от засегнатата гърда; Христина Янева за Национална асоциация Подкрепа за кърмене (2011)   - 201 - PROCEEDINGS OF UNIVERSITY OF RUSE - 2021, volume 60, book 8.5. 7.  доизцеждане на болната гърда, а ако здравата гърда не се изпразва добре, също да се облекчава с изцеждане; Христина Янева за Национална асоциация Подкрепа за кърмене (2011) 8.  при сучене брадичката на бебето да е максимално близо до мястото на запушване; Христина Янева за Национална асоциация Подкрепа за кърмене (2011), International Breastfeeding Centre, (2017) 9.  масажиране на гърдата от мястото над запушване в посока към зърното; Христина Янева за Национална асоциация Подкрепа за кърмене (2011) 10.  прием на НСПВС (ибупрофен, парацетамол) спрямо листовката на медикамента, в случай на болки и температура; Христина Янева за Национална асоциация Подкрепа за кърмене (2011) 11.  приложение  на  топли  и  студени  компреси;  Христина  Янева  за  Национална асоциация Подкрепа за кърмене (2011) 12.  при  наличие  на  блистер  на  мамилата  –  прилагане  на  съответните  мерки  за отстраняването му и оценяване на сукането; International Breastfeeding Centre, (2017), Христина Янева за Национална асоциация Подкрепа за кърмене (2011) Вземайки предвид честотата на тези оплаквания сред жените, които кърмят, уместно е да разгледаме и някои допълнителни стратегии от областта на физиотерапията, които биха били  ефективни  и  подкрепящи  в  случаите,  в  които  гореописаните  мерки  се  оказват недостатъчни или пациентката реагира по-бавно на приложените стандартни мерки.  Топлина и студ (компреси) Топлината  и  студа  са  най-често  срещаните  неинвазивни  и  непристрастяващи болкоуспокояващи терапии при болка. Кое ще се използва зависи от това дали болката е новопоявила се или хронична и какви са ефектите, които целим да постигне процедурата. Основните принципи са, че ледът ще намали притока на кръв, като по този начин ще намали възпалението и отока, а топлината ще отвори кръвоносните съдове, мястото ще се кръвоснабди и по този начин ще се ускорят оздравителните процеси. В контекста на разглежданото от нас състояние, могат да бъдат използвани и двата вида терапия – и с топлина, и със студ.  • топлина: топъл влажен компрес за 10 минути преди хранене (улеснява потичането на кърмата, но може да влоши отока, така че се прилага за кратко); Kelly Bonyata (2018) описва и следните  методи  –  използване  на  чиста  еднократна  пелена,  напоена  с  топла  вода (температурата се тества на кожата на китката, за да се предотвратят термични травми), изцежда се леко пелената и с поставя с вътрешната повърхност към гърдата; опъл душ, насочен към проблемната зона, придружен с внимателен масаж в посока от засегнатия участък към мамилата; потапяне в топла вода, придружено с внимателен масаж в посока от засегнатия участък към мамилата. • студ: компрес от (охладени) зелеви листа или студен компрес (за не повече от 20 минути и не по-често от 2 часа) – намалява болките и отока; при поставяне на зелев компрес се премахват твърдите части на листа и се поставя така, че да не покрива мамилата – според Христина Янева за Национална асоциация Подкрепа за кърмене (2011)  Ултразвук Според информация на BTL INDUSTRIES, ултразвуковата терапия е основна физикална модалност, използваща вълни с висока честота, които проникват в тъканите, предизвикват тяхното  загряване  и  оказват  своеобразен  масаж  върху  тях.  Тя  е  широко  приложима  в съвременната медицинска практика, тъй като: • е неинвазивна, лесна за изпълнение и напълно безвредна; • има обезболяващо и противовъзпалително действие; • стимулира кръвообращението и възстановяването на тъканите; • подобрява обмяната на веществата и нормализира съдовия тонус; Ползи при ултразвукова терапия при проблем от страна на млечната жлеза, според Burton, L., (2020):   - 202 - PROCEEDINGS OF UNIVERSITY OF RUSE - 2021, volume 60, book 8.5. • Би могла да намали отока, подобрявайки кръвотока и лимфния дренаж; • Би могла да намали болката, повлиявайки сензорните нерви в областта;  • Би могла да промени пропускливостта в тъканите на гърдата;   • Ултразвукът може да увеличи ефективността при антибиотично лечение (в случаите и на мастит) като увеличи пропускливостта на клетъчните стени.  В контекста на състоянието, ултразвуковата терапия е консервативна терапия, която позволява да се освободи гърдата от блокажа. Както описва Burton, L., (2020), ултразвуковата машина изпраща звукови вълни с лека топлина през тъканите на гърдата, като оказва „мини масаж“ на конкретната засегната област. Това помага да се „отпуши“ каналчето и подобрява потичането на кърмата. Оптимално, веднага след процедурата се поставя детето на засегнатата гърда, за да суче или жената се изцежда. Би следвало майката веднага да усети облекчение в гърдата,  както  и  омекване  на  засегнатия  участък,  където  се  е  палпирало  уплътнението. Понякога са необходими 2 процедури, за да се постигне пълноценен възстановителен ефект. Според  информация  на  International  Breastfeeding  Centre  (2017),  последователната ултразвукова терапия може да предотврати рецидивиращи блокажи на същия млечен канал. Препоръчват се 2 процедури с 2 watts/cm² с продължителност 5 минути, веднъж на ден. Трябва да отбележим, че ползата от ултразвуковата терапия все още е дискутабилна тема, тъй като е трудно да се построят достатъчно еднозначни доказателства. Данните за този вид терапия не са изчерпателни, а в комбинация с това, че често възстановяването се случва спонтанно, дори без външна намеса – обичайно данните от проведените проучвания не са еднозначни. Въпреки това, самата терапия не носи рискове и вреди за кърмачката и детето ѝ и някои проучвания все пак стигат до извода, че скъсява периода на възстановяване. Изследване на Cooper от 2015 доказва статистически значимо намаление на болката и трудностите  при кърменето, а в същото време – статистически значимо увеличение на увереността на майката, че може да се справи самостоятелно с кърменето.   Нагревки Според "HBO Medical Support Center",  светлинотерапията е лечебно-профилактично приложение на инфрачервените ( ИЧ) , видимите ( В) и на ултравиолетовите лъчи ( УВ)  както от  слънцето  така  и  от  изкуствените  източници  -  солукс  и  живачнокварцови  лампи. Превръщането на енергията на ИЧ и на В лъчи в топлина след поглъщането им от тъканите ги характеризира като топлинни лъчи. Както поясняват "HBO Medical Support Center", лампата солукс предизвиква върху кожата топлинен еритем, хиперемия в тъканите, разширяване на кръвоносни и лимфни съдове, което води до подобряване на лимфо и кръвообръщението и разнасяне на възпалителните процеси.  Топлинният  ефект  оказва  лечебно,  болкоуспокояващо,  противовъзпалително  и трофично действие на дълбоко разположените тъкани и вътрешни органи. Инфрачервени  лампи,  инфраруж.  Както  разяснява  Todorov,  G.,  (2016),  лампата  е  с електронен панел и има четири степени на интезитет, които се настройват в зависимост от това дали пациента е възрастен или дете, както и от стадия и степента на патологичния процес. Също така се избира времето на експозиция в минути. Прилагането на инфрачервена светлина води до хиперемия в тъканите, разширяване на кръвоносни и лимфни съдове, което има за цел подобряване  на  лимфо-  и  кръвообращението.  Топлинният  ефект  оказва  освен  това  и болкоуспокояващо действие. В контекста на състоянието – добри резултати са наблюдавани при прилагането на нагревки с инфрачервени лампи – солукс, инфраруж. Прилагането на инфрачервена светлина води до хиперемия в тъканите, разширяване на кръвоносни и лимфни съдове, което има за цел подобряване на лимфообращението и кръвообращението. Топлинният ефект допълнително оказва  и  болкоуспокояващо  действие.  Фигурите  по-долу  илюстрират  различните  видове апарати, изображенията са от Todorov, G., (2016):   - 203 - PROCEEDINGS OF UNIVERSITY OF RUSE - 2021, volume 60, book 8.5.  Фиг. 1. Солукс с червен филтър              Фиг. 2. Солукс със син филтър   Фиг. 3. Инфраруж                             Фиг. 4. лампа Bella             Дълбока осцилация По информация на Балнеокомплекс 'Медика-Наречен', при нея се създават биологично ефективни  трептения  в  третираната  тъкан,  като  това  става  благодарение  на  специално електростатично поле. За разлика от начина на действие при други терапии, тук трептенията имат лек, приятен и въздействащ ефект върху всички тъкани (съединителна и подкожна мастна тъкан, мускули, кожа, кръв и лимфни съдове). Дълбоката осцилация има широк спектър на приложение. Тъй като влияе директно върху тъканите и прониква дълбоко в мускулите и кожата, биологично активните центрове се задействат. Това прави терапията несравнима алтернатива например при лечение на области с отворени рани, остра болка, следоперативни състояния и наскоро получени травми. Процедурата има пряк локален, мускулно-релаксиращ и трофично-стимулиращ ефект. Раните зарастват по-бързо, болката намалява, а отоците и подутините се абсорбират с много по-сериозна скорост.   Фиг. 5 – персонално устройство за дълбока осцилация, Physio Equipment, DEEP OSCILLATION® Personal Postpartum  FSST Представлява 5-стъпкова систематична терапия при блокирани млечни канали и мастит у кърмачката, разработена от Yuzhi, Y., Long, Т., Pan, Y., et al, (2020). Този подход в проучен от колектив от автори, чрез изследване на 2 групи жени – кърмачки с мастит и кърмачки с блокиран млечен канал, които те подлагат на стъпките в схемата. FSST се извършва от   - 204 - PROCEEDINGS OF UNIVERSITY OF RUSE - 2021, volume 60, book 8.5. здравни специалисти в извънболничната помощ и се съставлява от 5 стъпки, описани от горепосочените автори както следва:  1. Лазерна терапия. Пациентът е в седнало положение, напълно открита гърда  и се облъчва  с  устройство  за  лазерна  терапия  SUNDOM-300  IB/233  LCD-type semiconductor (Beijing SUNDOM Medical Equipment Co. Ltd., China). Този лазерен инструмент извършва облъчване с 1200 milliwatts за 10 минути, на област 8800mm2, на разстояние 10-15cm. Ако и двете гърди са засегнати, се прави процедура и на двете по едно и също време. Мамилата и ареолата са покрити по времем на облъчването. 2. Изцеждане с електрическа помпа. В случая, по време на проучването са използвали медицински  клас  електрическа  помпа  Medela  Swing  (Medela  AG,  Switzerland)  за двустранно изцеждане. 3. Масаж на гърдата – пациентите заемат супинално положение с 2 топли кърпи под тялото си. Чрез масаж се стимулира внимателно и нежно гърдата за 30 секунди, с цел да се предизвика рефлекса на потичане, ареолата се притиска в различни посоки, гърдата се масажира от основата към ареолата. Продължителността – не повече от 15 минути 4. Приложение на магнезиев сулфат – компрес, напоен с 33% magnesium sulfate се поставя от двете страни на гърдата за 10-15 минути. 5. Обучение  на  пациента  –  индивидуализирани  насоки  за  кърмене,  базирано  на съществуващите проблеми. Припомнят се ползите от кърменето и се окуражават да увеличат собствената си увереност по отношение на кърменето.  След проучването, авторите обобщават получените данни, сравняват резултатите по отношение  на  показатели  като  степени  на  болка,  оток,  индурация  и  др.  Стигат  до заключението, че FSST облекчава болките в гърдата, намалява отока в гърдата и степента на индурация (уплътнение на тъканите). Откриват и интересен феномен – наблюдават се разлики между двете изследвани групи по отношение на отговора им към терапията. Отбелязва се, че схемата на FSST се нуждае от оптимизиране, а разликата в клинични отговор седва да бъде допълнително изучена.   ИЗВОДИ Грижата  за  жената  в  пуерпериума  и  по  време  на  лактацията  до  голяма  степен  е определяща за качеството на нейния живот и увереността ѝ като майка. Мисията на всяка акушерка е да застане до жената, да я закриля и насочва, когато има нужда, което я прави своеобразен пътеводител в този период. Затова, колкото по-широки и комплексни знания и умения има акушерката, толкова повече леки пътеки и изходи може да посочи на майката, когато  тя  има  нужда  от  тази  помощ.  В  този  ред  на  мисли,  познанията  относно физиотерапевтичните и алтернативни подходи при лечение на блокирани млечни каналчета при лактиращи жени са от ключово значение за успеха и удовлетворението от кърменето. Кърменето, което строи здравето на бъдещето.  