 ВЪВЕДЕНИЕ В  днешно  време  се  наблюдава  взаимодействие  между  сили,  които  улесняват  или затрудняват разбирателството между отделните хора, както и постигането на консенсус. Тук възникват  няколко  въпроса:  „Какво  всъщност  наричаме  общуване?,  „Какво  точно  е компетентност, както и интеркултурна компететност?“, „Какво е култура и интеркултурна комуникация?“. Проблемът за формиране на социална компетентност, като част от професионалния облик на педагогическите специалисти, е по-актуален от всякога, предвид динамиката на обществените процеси, условия и очаквания към групата на т. нар. „социални професии“. Компетентностният подход  и свързаното  с него ключово понятие „компетентност“ имат своето  дълго  съществуване  в  научната  теория  и  социалната  практика.  Първоначално компетентностно базирани модели се прилагат по отношение на подготовката и оценяването на  квалификация  на  специалисти  в  различни  професионални  области  Комуникативните умения включват в себе си различни средства, с помощта на които човек по-ефективно влиза в контакт с другите. Това са уменията, чрез които можем открито и смело да изказваме своите чувства и желания, да обменяме опит и да се споразумяваме. Те включват различни вербални и невербални техники (Василева, 2016).  ИЗЛОЖЕНИЕ Общуването  е  сложен  човешки  феномен.  То  е  задължително  „условие”  за съществуването на обществото, необходим атрибут на всяка човешка дейност. В условията на глобализацията в съвременния свят се откриват все по-широки възможности за контакти, общуване  и  сътрудничество  между  хората  във  всички  сфери  и  области  на  обществения живот. Един от основните постулати на психологията, възприет и от класическата педагогика е,  че  личността  (на  подрастващия)  се  формира  преди  всичко  в  процеса  на  дейността  и  34 Докладът е представен на студентската научна сесия на 7 май 2020 в секция Педгогика и психология с оригинално  заглавие  на  български  език:  ИНТЕРКУЛТУРНИ  АСПЕКТИ  НА  КОМУНИКАТИВНАТА КОМПЕТЕНТНОСТ.   - 130 - PROCEEDINGS OF UNIVERSITY OF RUSE - 2020, volume 59, book 6.5. общуването.  Потребността  от  общуване  е  една  от  най-ранно  възникващите  социални потребности у човека. Тя се формира още в ранното детство и непрекъснато се развива и усъвършенства през различните периоди на онтогенезиса (Петров, Василева,2014). Още в древността интереса към общуването като социален феномен заема важно място във философската проблематика. Той привлича вниманието на древногръцките мислители Сократ  и  Платон,  намира  проявление  и  в  ораторското  изкуство  на  Демостен,  Перикъл, Емпедокъл, Цицерон. Както е известно, Сократ разработва евристичния метод за общуване – диалога – като начин за съвместно приближаване към истината. Наистина той не е оставил никакви писани произведения, но неговите схващания са представени в съчиненията на най–добрите му ученици – Платон и Ксенофон. Чрез остроумните въпроси той умело ръководел събеседниците си да търсят верните отговори и винаги побеждавал своите противници в споровете с тях.  В беседите с учениците си той ги подтиквал да размишляват  и върху нравствените  добродетели,  за  взаимовръзката  на  етичното  и  естетичното  със  знанията, наблюдението и опита. В съвременното общество общуването е жизнена необходимост за всеки човек. То е в основата на съместната дейност между хората – играта, ученето, труда. Освен това хората постоянно влизат в най–разнообразни неформални контакти: всекидневни диалози, размяна на писма, съвместно пътуване, взаймно прекарване на свободното време и прочие.  Все  повече  нараства  и  ролята  на  различните  технически  средства  –  телефона, телевизора, компютъра и други, като медиатори при осъществяване на общуването между хората“ (Петров, Василева,2014). Комуникацията и езиковите умения заемат централно място в повечето дефиниции за човешката  интелигентност.  Тяхната  роля  се  разраства  неимоверно  в  ерата  на информационните технологии. В днешния свят комуникативната компетентност е все по-пряко свързана с кариерното развитие, социалните възможности и качеството на живот като цяло (Warren, 2000). Под  комуникативна  компетентност  обикновено  се  разбира  „способността  за установяване и поддържане на необходимите контакти между отделните хора” (Ангелова, Ангелов,  2006).  Комуникативната  компетентност  обхваща  социалния  контекст  на проявление на езиковата компетентност, т.е. всичко свързано със ситуацията, в която детето общува  чрез  езика  и  то  с  всички  възможни  средства.Интеркултурната  компетентност  е компетентност,  която  обхваща  екзистенциални  и  декларативни  компоненти,  водещи  до максимално доближаване на реалните резултати до очакваните, както и възпроизвеждащите и  продуктивни  ситеми  от  стратегии,  осигуряващи  прехода  „конативно  –  евристично  – алгоритмично“. Интеркултурната компетентност  може да се интерпретира като  система от  умения, която урежда първоначално липсващата нормалност и с това създава кохезия, което ще рече приобщаване  към  обществото.  Интеркултурната  компетентност  се  отличава  с  това,  че превръща интеркултурността в културност, създава основа за комуникация, по нататъшни интеракции, съвместна работа или живот, чрез образуване на нормалност. Интеркултурната компетентност  може да се интерпретира като  система от  умения, която урежда първоначално липсващата нормалност и с това създава кохезия, което ще рече приобщаване  към  обществото.  Интеркултурната  компетентност  се  отличава  с  това,  че превръща интеркултурността в културност, създава основа за комуникация, по нататъшни интеракции, съвместна работа или живот, чрез образуване на нормалност. Според Юлияна и Клаус Рот интеркултурната компетентност би могла да се постигне единствено по пътя на интеркултурното образование. То "не си поставя за цел даване на знания  за  цялостни  култури...  преди  всичко  то  насочва  към  начините  на  откриване  на културните различия и възможностите да се справим с тях, като използваме знанията си така, че  да  действаме  адекватно  в  интеркултурни  ситуации.  С  други  думи,  става  въпрос  за постигане на интеркултурна компетентност, която  се схваща като  една разновидност на социалната и комуникативната компетентност" (Рот, Рот 2007).    - 131 - PROCEEDINGS OF UNIVERSITY OF RUSE - 2020, volume 59, book 6.5. Процесът на комуникация е процес на обмен на информация между двама или повече хора. Чрез думите и видимите сигнали той предава смисъл (съдържание). Това предаване е съпътствано от емоционалния фон на човешкото взаимодействие (среда).  В процеса на обмен на информация има четири основни елемента: 1. Подател: лице, което създава идеята или събира информацията и я предава (източник на информацията). 2. Съобщение: информацията, която е закодирана с помощта на символи (съдържание). 3. Канал: информационен носител (посредник). 4. Получател: лице, за което е предназначено съобщението и което ще я интерпретира (адресат). Етапи на комуникацията При  обмяната  на  информация  подателят  и  получателят  преминават  през  няколко взаимосвързани етапа. Тяхната задача е да съставят съобщение и да използват такъв канал за предаването му, че двете страни да го разберат по еднакъв начин.  1. Зараждане на идеята. Размяната започва с формулиране или подбор на това, което трябва да се съобщи.  2. Кодиране и избор на канал. Идеята  се  превръща  в  съобщение,  когато  е  кодирана  с  помощта  на  символи. Обикновено това са думи, интонация, мимика и жестове. 3. Предаване. Тук става дума за физическо предаване на вече кодираната информация.  4. Декодиране. Това е обратният на кодирането процес. Получателят превежда символите на подателя и оформя съобщението в своите мисли. (Василева,2016) Понятието „intercultural communication”, според Уйлям Гудикунст включва общуване лице в лице на хора, принадлежащи към различни национални култури. Характеристите на интеркултурната комуникация са: −  тя е интерактивен процес, участниците в който произхождат от различни култури.  −  тя е комуникация между хора с различен езиков и културен произход. −  тя е асиметрична, т. е. характеризира се с неравно разпределение на политическа, икономическа, социална или културна власт (Тоцева, 2012). В Доклада на Юнеско „Образованието – скритото съкровище” „ученето да се живее заедно” е един от четирите„стълба”, на които трябва да се основава образованието на 21 век. То включва „формиране на разбиране на другите хора, на тяхната история, традиции и духовни  ценности...  и  помага  на  хората  да  развият  нова  чувствителност,  базирана  на разбирането за нашата нарастваща взаимозависимост...” (Делор, 1997). Според Янка Тоцева в педагогическата работа трябва да се включат дейности, които да доведат  до  овладяването  на  трите  компонента  на  интеркултурната  комуникативна компетентност, а именно познавателен, отношенчески и поведенчески. Всеки  един  от  компонентите  ще  допринесе  хората  да  придобият  знания,  които предопределят до голяма степен отношенията и поведението; самопознанието (културната самоидентификация)  и  познанията  за  културните  различия.  Овладяването  на  умения  за преодоляване на стереотипи и предразсъдъци и въздържането от прояви на дискриминация ще изгради позитивна нагласа за приемане на различието и постигането на високи равнища на толерантност (Тоцева,2012). През 20 век терминът „мултикултурализъм“ се налага все повече  като  резултат  от обществените промени и като отражение на политическия му контекст, и се утвърждава в сферата на образованието и възпитанието на разнородните в културно отношение общества. Последните  промени  в  глобализиралия  се  свят  отправят  предизвикателства  към решаване  на  въпросите,  свързани  с  начините  за  преодоляване  на  културните  различия; познаването  и  спазването  на  правата  на  хората  и  намаляването  на  дискриминацията  и осмислянето на принципа за толерантност и неговото спазване.   - 132 - PROCEEDINGS OF UNIVERSITY OF RUSE - 2020, volume 59, book 6.5. Интеркултурната  комуникация  се  разглежда  като  „процес,  при  който  образците  на вербално и невербално кодиране и декодиране на комуникаторите се отличават значимо един от друг в резултат на културни различия. Различават се не само езиците, например, но и разбирането  за  света.  Хората  възприемат  света  и  влизат  в  комуникационния  процес  от позициите на своята собствена култура” (Иванов,2008:41). Определяща характеристика на интеркултурната комуникация е, че в рамките й не се развиват методи за преодоляване на културните  различия,  а  за  конструктивно  опосредстване  на  отношенията  между  тях (Макариев,2004:45).  ИЗВОДИ Терминът  „интеркултурно  образование”  е  по-често  употребяван  от  термина „интеркултурна комуникация. В съвременното общество различните форми на комуникация са важен елемент на човешката жизнена дейност, необходимо условие за формиране на личността,  за  социализация  на  всеки  индивид.  Чрез  комуникацията  и  в  процеса  на комуникация, човек опознава не само другите, а и самия себе си (Василева, 2016).  