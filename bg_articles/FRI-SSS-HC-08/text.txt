 ВЪВЕДЕНИЕ Специалистите по здравни грижи имат централна позиция в подпомагане на пациента и здравите  хора,  свързана  с  извършване  на  дейности,  способстващи  за  подобряване  и поддържане  на  здравето  или  неговото  възстановяване.  Те  имат  централна  роля  в осъществяването на здравните грижи за болния, осигурявайки качество и продължителност на грижите.  Повишаване    качеството  на  здравните  грижи  ще  бъде  ключова  дума  при осъществяване на медицинската дейност и е приоритет при осъществяване на реформата в болничната  помощ  чрез  осигуряване  на  ефективни  и  рентабилни  дейности.  Това  налага необходимостта от въвеждане на критерии и стандарти за добра сестринска практика (Minister of Health, 2020). Стресът в съвременния живот е неизбежен. В ежедневието си всеки се сблъсква с многообразни ситуации и непрекъсната необходимост от правене на избори, всеки от който е до някаква степен стресиращ. Интензивността на труда нараства, увеличава се броят на компютаризираните работни места. Постоянно се увеличават изискванията към качеството, продуктивността, технологичния процес, околната среда и работната сила. Именно поради тези промени, превенцията на стреса на работното място трябва да е задача номер едно за всички  работодатели.  „Стрес”  е  понятие,  което  през  последните  години  намира  широко приложение,  без  да  бъде  точно  и  конкретно  определено,  то  е  заимствано  от западноевропейската културна традиция. Понятието „стрес” произлиза от английската дума  22 Докладът е представен на студентската научна сесия на 19.05.2021 г. в секция „Здравни грижи“  с оригинално  заглавие  на  български  език:  ВЛИЯНИЕ  НА  ПСИХО-ЕМОЦИОНАЛНАТА  АТМОСФЕРА  НА РАБОТНОТО МЯСТО  И БЪРНАУТ.   - 132 - PROCEEDINGS OF UNIVERSITY OF RUSE - 2021, volume 60, book 8.5. „stress”, която обозначава физическо или психическо смущение, което нарушава нормалният живот  и  равновесието  на  личността,  предизвиква  умствено  и  емоционално  напрежение. Крайният резултат е неблагоприятно физическо и психическо преживяване. Изпитваното напрежение е следствие от въздействието на външни и вътрешни стресогени фактори или явления,  които  се  възприемат  от  личността  като  неочаквани,  неприятни,  объркващи  и заплашващи (Cellier, H., 1982).  ИЗЛОЖЕНИЕ В  болниците  програмите  за  осигуряване  на  качество  се  основават  на  стандарти, разработени от професионалисти и комисиите по акредитация (NEAA., 2020). Значително влияние върху процеса и качеството на работа на професионалистите по здравни грижи (ПЗГ) оказва психо-емоционалната атмосфера на работното място. Работата на медицински сестри, акушерки, лаборанти, рехабилитатори, лекарски асистевни, отдавна се счита като една от най-стресиращите професии в света.  Ежедневно  ПЗГ  се  сблъскват  с  редица  проблеми:  те  са  принудени  да  откликват постоянно на нарастващите претенции на хората за бързо и качествено обслужване и решаване на редица проблеми; емоционална ангажираност, породена от обгрижването на хронично болни;  недостиг  на  персонал  и  време;  агресия  от  страна  на  пациенти  и  техни  близки; прекомерн натоварване; ниско заплащане; липса на перспектива за развитие и др. (Todorova, T., Hristova, Ts., 2020).  Това формира съвкупността от стресогенни фактори, провокиращи възникването на бърнаут (burn out) – синдром на професионално прегряване (изпепеляване) (Mircheva, К., 2013). Това е състояние на изтощение и фрустрация, което се разглежда като емоционално-когнитивен  комплекс  от  симптоми  и  поведение,  натрупани  вследствие  на продължителен професионален стрес (Velkova, D., 2002). Като  „синдром  на  емоционално  и  физическо  изтощение,  включващ  развитието  на отрицателна  самооценка,  отрицателно  отношение  към  работата  и  загуба  на  разбиране  и съчувствие по отношение на пациентите” определя бърнаута Кристина Маслач и подчертава, че „изгарянето – това не  е загуба на творчески потенциал, не е реакция на скука, а по-скоро е проблем, който възниква на фона на стреса, предизвикан от междуличностно общуване” (Pines E., Maslach K., 2000). През последните години се обръща специално внимание на стреса и резултатът от хроничния  стрес  в  организацията.  Професионалното  изпепеляване  се  разглежда  като афективна реакция на нарастващия на работното място стрес, чиято най-важна характеристика е постоянно увеличаващо се изтощение на вътрешните енергетични ресурси, изразяващи се като емоционално изтощение, физическа умора, когнитивна слабост. Симптомите на бърнаут са по-често срещани при медицински лица, отколкото при хората с други професии (De Hert, S., 2020).  Професионалното изпепеляване е синдром, който включва (Mircheva, К. ,2013):  - Емоционално изчерпване, което води до отсъствието на всякакъв вид емоционална реакция,  загуба на  интерес  в  професионален  смисъл,  апатия.  Разглежда  се  като  базисен компонент на синдрома; - Деперсонализация – тенденция за негативно отношение към пациентите, което може да достигне до цинизъм. Това е междуличностния компонент на професионалното изпепеляване. - Редукция на професионалните постижения, негативно себевъзприемане и намалена себеефективност в професионален аспект – чувство, че не се справяш вече така успешно, че не си добър в работата си, че се проваляш. Човек престава да вижда положителните резултати, които е постигнал и акцентира само на неуспехите. Този симптом се отнася до самооценъчния компонент на професионалното изпепеляване. Стресът е универсален спътник в ежедневието ни. Когато е твърде голям или твърде продължителен, или когато не разполагаме с адекватни механизми за справяне, той води до нарушения в телесното и психичното ни функциониране, които могат да се проявят под формата на различни заболявания (Mircheva, К., 2013).   - 133 - PROCEEDINGS OF UNIVERSITY OF RUSE - 2021, volume 60, book 8.5. Последствия от стреса могат да се разграничат като: - физиологически (високо кръвно налягане, сърдечен удар и др.); - психологически (депресия, агресия, разсеяност, умора и др.); - поведенчески  (емоционален  взрив,  преяждане,  алкохолизъм);  -  организационни (отсъствие от работа, ниска производителност и др.)  На лице са две групи фактори, обуславящи професионалното изпепеляване: личностните особености и причини, съдържащи се в структурата на организацията и съдържанието на трудовата дейност. Според български изследвания през последните години синдрома е широко разпространен сред здравните работници у нас (Angelova-Barbolova, N., Konstantinova, D., Georgieva, D., 2017). Резултатите от проучванията са показателни за наличие на риск от бързо изтощение, демотивиране и текучество на персонала. Задачи, пред които са изправени Здравното Министерство и здравната политика са (Dimitrova, M., 2016):   –  установяване степентта на конфликтогенната атмосфера на работното място, влияние на  психо-социалната  атмосфера  върху  риска  от  бърнаут,  голямото  текучество  на персонала,застаряващите кадри – младите кадри не са доволни от заплащането, което получават и предпочитат да работят извън границите на родината. Така през последните години България напускат значителен брой медицински кадри. В болници у нас преобладаващия медицински персонал е пред- или в пенсионна  възраст,  или  млади  хора,  но  работещи  по  на  няколко  места,  поради неудовлетвореност от заплащането. Полагането на извънреден труд или работата на второ работно място е свързано и с огромно натоварване – физическо и психическо, което води и до емоционално изтощение. Това от своя страна оказва изключително негативно влияние върху самочувствието, самоефективността и качеството на извършваната работа. Промените в начина на работа през последните десетилетия доведоха до повишаване на психосоциалните проблеми, свързани с работните места. Необходимостта от превантивна и консултативна  дейност  в  тази  насока  е  безспорен  факт.  Наличието  на  напрежение; обособяването на микросоциални общности с различни приоритети в колектива; отсъствието на споделяне и коопериране и неправилното разпределение на ресурсите са едни от факторите, които очертават трудова атмосфера, която понижава качеството на труда и предразполага към хроничен стрес. Лошата материално-техническа база на много места у нас и недостигът на средства, материали и консумативи, натоварват психически и физически работещите, а това от своя страна създава стрес (Rusinova, V., Vasileva, L., 1995). Превенция на стреса на работното място: Предотвратяването на стреса на работното място може да намали рисковете за здравето на  медицинския  персонал,  както  и  организационните  и  обществени  разходи  като  цяло. Успехът на работните интервенции за стрес зависи от правилното изпълнение. Неглижирането на нуждите на служителите може да попречи на изпълнението в работата им (Havermans, B.M., Brouwers, E.P.M., Hoek, R.J.A. et al., 2018). Като основни мерки с цел превенция на стреса, могат да бъдат посочени:  - Въвеждане на гъвкави режими на труд и почивка; - Въвеждане на промени в работната среда; - Промяна на работната струстура; - Участие на работещите в професионалното развитие; - Подобряване на социалната подкрепа от колеги и ръководители; - Анализиране на работните роли и поставяне на цели; - Ясна длъжностна характеристика на всеки служител; - Седмични/месечни работни срещи, дискусии относно проблемите на работното място; - Хармонизиране на отговорности и власт; - Въвеждане на работнически контрол; - Материално стимулиране и др.    - 134 - PROCEEDINGS OF UNIVERSITY OF RUSE - 2021, volume 60, book 8.5. Начини за справяне със стреса: Приоритет на съвремието ни е да се търсят и намерят нови и иновативни начини за подпомагане на медицинските специалисти в стресовата психо-емоционална атмосфера на работното  място  (Angelova-Barbolova,  N.,  Konstantinova,  D.,  2018).  Такива  могат  да  са: използване на стратегии за обучение и управление на стреса; стратегии за изграждане на екип; балансиране на приоритетите; засилване на социалната и партньорска подкрепа; гъвкавост в работното време; протоколи за справяне с насилието; осигуряване на свободно време за физическа активност и достатъчно сън; слушане на приятна музика; избягване на вредни навици и много други (Chang, E. M., Hancock, K. M., Johnson, A., et al, 2005).   ИЗВОДИ Стресът  на  работното  място  може  да  застраши  здравето  на  персонала,  а  оттам  и качеството на предоставяните грижи. Според българското и европейското законодателство работодателят  носи  цялата  отговорност  за  всеки  елемент  на  работната  среда,  свързан  с осигуряването на здравето и безопасността, включително и за психосоциалните фактори. Обединени в законовата си съсловна организация ПЗГ трябва да отстояват правата и автономните си функции. Съсловието осигурява нуждата от здравни грижи на населението, без  които  здравеопазната  система  не  може  да  съществува.  И  не  на  последно  място достатъчното финансово обезпечаване няма да налага работа на няколко места, при което спада качеството на изпълняваните задължения.  