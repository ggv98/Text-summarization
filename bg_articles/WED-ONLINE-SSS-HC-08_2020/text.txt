 ВЪВЕДЕНИЕ Отдавна е известно, че бъбреците у човека са жизнено важни органи, които отстраняват с  урината  ненужни  и  вредни  субстанции,  образувани  при  обмяната  на  веществата  в организма или попаднали в него отвън (лекарства, отрови и др.). Острото и хроничното бъбречно заболяване, ако не се лекуват, може да доведат до смърт за дни или седмици. В исторически план, Georg Haas провежда успешна диализа върху свой пациент в университета в  Гисен,  Германия,  през  1924  г.  Процедурата  е  продължила  15  минути,  използвана  е мембрана от колодий, а хирудинът е служил като антикоагулант. През 1923г.  G. Ganter осъществява първата перитонеална диализа в клинични условия във Вюрцбург (Paskalev, D., 2001).   Основен проблем при провеждане на хемодиализата е бил съдовият достъп. Georg Haas за първи път използва стъклени канюли, за да вземе артериална кръв от радиалната артерия, която да се върне към кубиталната вена. Впоследствие Haas прави хирургичен разрез надолу, поставяйки канюлата в радиалната артерия и съседна вена.  За дълготрайното хемодиализно лечение е необходим постоянен съдов достъп, като при всяка  процедура  се  пунктират  периферна  артерия  и  вена.  Създаването  му  е  важно  за оцеляването на пациента. Днес анастомозата, при която се свързват артериална страна с  38 Докладът е  представен  на студентската научна сесия на  27.05. 2020 в секция Здравни грижи с оригинално заглавие на български език: ХЕМОДИАЛИЗАТА – УНИКАЛЕН МЕТОД ЗА ЛЕЧЕНИЕ, КОЙТО СПАСЯВА ЖИВОТИ.   - 208 - PROCEEDINGS OF UNIVERSITY OF RUSE - 2020, volume 59, book 8.5. венозен край е стандартна хирургическа процедура, но ако поради някаква причина това е невъзможно, подкожно се имплантира протеза (от дакрон или политетрафлуоретилен). Във ветеринарната медицина се използват същите прийоми, техники и похвати, както в хуманната медицина, за осъществяване на хемодиализа и перитонеална диализа. Домашните любимци, в частност кучета и котки, са наши другари в ежедневието и стават част от нашето семейство. Те ни даряват с безкористна любов и безпрекословна преданост. При проучване на литературни източници установихме, че те страдат от същите заболявания, както и хората, и съответно изискват аналогично лечение, адаптирано според спецификата на пациентите.  ИЗЛОЖЕНИЕ За световната медицинска наука хемодиализата е едно от най-големите открития на медицината на ХХ век и си остава основният лечебен метод за очистване на кръвта. В диализната  апаратура  са  съсредоточени  постиженията  на  съвременната  електроника, мониторизация и компютъризация. В последните десетилетия хемодиализата е ефективно лечение за удължаване на живота при хора, страдащи от хронична бъбречна увреда. Хемодиализата  е  процедура,  при  която  кръвта  на  болния  се  очиства  от  отпадните продукти  от  обмяната  на  веществата,  като  в  основата  стои  принципът  на  дифузия  на веществата през полупропусклива мембрана – диализатор. За провеждане на процедурата са необходими: апарат за хемодиализа, система за хемодиализа, изкуствен бъбрек – диализатор, диализатен разтвор, система за предварителна подготовка на водата за диализа (осмоза). Използваните консумативи задължително са за еднократна употреба. Преминавайки през диализатора,  кръвта  се  очиства  и  след  това  се  връща  обратно  в  кръвообращението  на пациента. За целта е необходимо да се осъществи достъп на системата за хемодиализа до кръвоносната система на болния посредством конструиране на съдов достъп. За лечение на острата  бъбречна  увреда  в  хуманната  и  във  ветеринарната  медицина  се  използва  и перитонеалната  диализа.  В  основата  на  метода  лежат  свойствата  на  полупропускливата биологична мембрана – перитонеумът, през който се елиминират уремични токсини и се коригират водно-електролитният и алкално-киселинният дисбаланси. Този вид лечение се явява по-физиологичния метод за очистване на кръвта. Провеждането на хемодиализа е необходимо при редки критични състояния, които застрашават живота на кучето. Такива състояния могат да бъдат отравяния с храни или лекарства, като процедурата позволява да се облекчи състоянието им и да се удължи живота им при 80-100% от случаите ( ROS-VET center, 2019).  Според  статистически  данни,  при  остри  бъбречни  увреди  преживяемостта  при хемодиализни процедури при животни е 20-30%. Всички пациенти на ветеринарни клиники (100%), след като са им приложени такива процедури при различни патологични състояния (crush синдром, панкреатит, сепсис), са се завърнали в домовете си и са имали пълноценен живот.  За нуждите на ветеринарната медицина се адаптират апаратите за хемодиализа при хора, тъй като няма такива произведени за животни. За провеждането на висококачествени процедури  при  малки  животни  (котки,  мини  кучета)  се  изискват  специални  линии  и диализатор с минимален обем  на пълнене от 60 ml общо. За сравнение този обем при хората е от около 300 ml. Тези консумативи трябва да бъдат поръчани по специална поръчка, което води  до  значително  увеличение  на  цената  на  процедурата.  Осигуряването  на  постоянен кръвен поток е със скорост не по-малко от 50 ml/min. За целта се имплантира интравенозен катетър в каротидни артерии или югуларни вени. В първия случай (самата процедура на артериоцентезата) представлява заплаха, тъй като се извършва под обща анестезия. При процедура  за  поставяне  на  катетър  в  югуларна  вена  не  се  използва  анестезия,  но  за осъществяване на хемодиализата е необходимо промяна в софтуера на апарата. Тъй като продължителната анестезия е противопоказана за бъбречната патология, за фиксиране на пациента по време на процедурата се използва физическа сила. За антикоагулант се използва хепарин. По време на диализния сеанс при кучета коагулограмата се променя и може да възникне тромбоза, което може да доведе до фатален край (Алипов, А., 2013). По време на   - 209 - PROCEEDINGS OF UNIVERSITY OF RUSE - 2020, volume 59, book 8.5. хемодиализната процедура животното не изпитва болка. Могат да възникнат някой нежелани реакции, като тремор, гадене, спадане на кръвното налягане, кървене. Ако състоянието на пациента е стабилно, тези обикновени усложнения не застрашават живота му.  Прилагането на диализни процедури е временна мярка, с която се цели да се подобри състоянието  на  животното  и  то  да  се  върне  към  нормалния  си  начин  на  живот.  Тоест, извършва се при остри състояния, ветеринарите не се занимават с хронична диализа. Във  ветеринарната  медицина  днес  се  използват  две  техники  за  осъществяване  на перитонеална  диализа.  С  ръчен  контрол  на  процеса,  диализáта  се  въвежда  в  коремната кухина на животните, като въведеното количество може да достигне до 30-40 ml/kg на цикъл. Времето на въвеждане трае около 10 min, престоява 30-40 min, след което се дренира за 20 до 30  min.  Необходимо  е  предварително  разтворът  да  се  затопли  до  38-39°С.  Може  да  се започне с процедури, които се провеждат на всеки 3 до 6 часа в денонощието, докато се достигне до 3-4 сеанса дневно. Честотата на процедурите и продължителността на времето за престой на разтвора се коригира в зависимост от степента на азотемията на пациента. Също така това може да се осъществи и със специални устройства, предназначени за перитонеална диализа, т. нар. Апаратна перитонеална диализа.  При нея диализáта от резервоара се влива в коремната кухина и след това се връща обратно в устройството. Предимството на този метод е, че в даден момент диализáта се загрява и осигурява ултрафилтрация. Всички процедури трябва да се извършват в строги асептични условия (Cooper, R. & Labato, M., 2011).  При анализ на резултати от проведени проучвания установяваме, че хемодиализата и перитонеалната диализа са безопасни и ефективни терапии при остра бъбречна увреда при кучета и котки. Състоянията, при които тези процедури се прилагат при хората, са валидни и за животните. Бъбречната увреда се определя като нарушение на бъбречната функция и може да бъде остра  или  хронична.  Острата  бъбречна  увреда  се  характеризира  с  рязко  спиране  на бъбречната функция, което най-често се съпровожда с олигурия. Основни причини за това състояние при котките и кучетата са показани на фиг. 1  Загуба на Поглъщане кръвна токсини,  ШокотровиОперативен стресТравмиИнфекциозни  Тежка заболявания дехидратацияЗапушване на  Остра пикочните  бъбречна  Лекарствапътища увреда        Фиг.1. Състояния, водещи до остра бъбречна увреда  Хроничната бъбречна увреда е прогресивно, необратимо и с голяма давност влошаване на  бъбречната  функция  с  развитие  на  недостатъчност  в  екскреторната  функция,  водно-електролитното  и  алкално-киселинното  равновесие.  Болестта  прогресира  до  сериозно понижение  във  филтрационния  капацитет  на  бъбреците,  при  което  хемодиализата  става неизбежна. Състоянието е често срещано при домашни любимци на средна до напреднала   - 210 - PROCEEDINGS OF UNIVERSITY OF RUSE - 2020, volume 59, book 8.5. възраст, особено при котките. При животни с такова заболяване, бъбреците бавно губят способността си да пречистват вредните отпадъчни продукти от кръвта и да задържат водата в организма. Като резултат в кръвта се натрупват отпадни продукти, които водят до влошено състояние  и  други  усложнения.  Настъпва  постепенно  и  незабележимо,  а  клиничните признаци  се  появяват  в  много  напреднал  стадий  на  заболяването.  Например,  много  от ранните признаци на това състояние при котките са едва доловими и то  може да бъде установено когато пациентът достигне 70% влошаване на бъбречната функция. Тази увреда е една от водещите причини за смъртност при котки над 7-годишна възраст.  Хроничното бъбречно увреждане може да се дължи на състоянията, показани на Фиг.1, както и на други причини свързани с породата, наследствеността, с хранителния режим и имунологични дефекни. Не винаги причината е очевидна, в голям процент от случаите тя остава скрита. Заболявания, които засягат други органи и системи, също могат да доведат до това  състояние,  например,  сърдечно  заболяване,  заболяване  на  черен  дроб,  панкреатит, захарен диабет. Така също един сериозен дентален проблем може да доведе до разнасяне на инфекцията по кръвен път. Въпреки, че не може да бъде излекувано, това заболяване може да бъде забавено с подходяща терапия и домашни грижи. Редовното изследване и ранното откриване дават шанс на домашния любимец за по-дълъг и с високо качество живот. Много  бъбречни  заболявания  водят  до  хронична  бъбречна  увреда.  Те  могат  да  се разделят  на  вродени  и  придобити.  Вродените  заболявания  прогресират  и  се  достига  до тяхното хронифициране.  Такива увреждания са: ✓  Бъбречната  поликистоза  -  характерното  при  нея  е,  че  нормалната  бъбречна функция е загубена поради образуването на кисти в бъбреците и мозъчната кора. Това състояние може да бъде вродено и придобито.  ✓  Бъбречна аплазия – един или двата бъбрека не са налице при раждането.  ✓  Бъбречна  хипоплазия  –  когато  един  или  двата  бъбрека  са  с  намален  брой нефрони, които работят правилно. Придобитите  бъбречни  заболявания,  които  водят  до  хронична  бъбречна  увреда  са показани на Фиг.2. Базедова болестВисоко кръвно наляганеГломерулонефритПиелонефритАмилоидозаХронична Хроничен бъбречна интерстициален увреда Хидронефрозанефрит Фиг. 2. Заболявания, водещи до хронична бъбречна увреда  Признаците, показващи наличието на бъбречна увреда, понякога могат да бъдат трудни за разпознаване. Симптомите, които показват проблем с бъбреците при кучето или котката са следните: ✓  повишена жажда и уриниране; ✓  намален апетит;   - 211 - PROCEEDINGS OF UNIVERSITY OF RUSE - 2020, volume 59, book 8.5. ✓  загуба на тегло и слабост; ✓  лош дъх и стоматит; ✓  повръщане и диария. Ако стопанинът забележи тези симптоми в своя домашен любимец, трябва незабавно да потърси помощ от ветеринарен лекар. Показание за диализа представлява уремията, независимо от нейната генеза. Провеждат се изследвания на биохимичния състав на кръвта, хемоглобин, хематокрит. При поставянето на диагнозата се вземат  под внимание стойностите на уреята и креатинина. Принципно положение  е,  че  лечението  трябва  да  се  започне  толкова  по-рано,  колкото  по-бързо  се развива заболяването. Профилактиката и ранното диагностициране е най-доброто лечение.  ИЗВОДИ Хемодиализата  и  перитонеалната  диализа  са  основни  терапевтични  подходи  при лечението на болни с хронична бъбречна увреда, като главна цел е удължаване на живота и запазване  на  неговото  качество  Изложението  на  доклада  показва,  че  хемодиализата  е процедура,  която  удължава  живота  не  само  при  хората,  но  и  при  животните.  По статистически данни 95% от пациентите идват с високи стойности на урея и креатинин, т.е. тяхната бъбречна увреда е достигнала до терминален стадий. Във ветеринарната медицина диализните  процедури    се  провеждат  при  остри  състояния.  Докато  те  се  провеждат, състоянието на домашните любимци се подобрява, но след като се прекратят състоянието им рязко се влошава. Хроничната болест може да се определи като заболяване или медицинско състояние, което продължава дълго време и се характеризира с прогресиране на болестните промени. Затова са необходими специална грижа и внимание към бъбречната функция, както при хората, така и при животните.  