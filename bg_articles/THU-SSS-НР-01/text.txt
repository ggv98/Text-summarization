 ВЪВЕДЕНИЕ Мозъчният инсулт е третият по значимост здравословен проблем в световен мащаб след инфакта  на  миокарда  и  злокачествените  туморни  заболявания.  Отговорен  е  за  10%  от смъртните случаи по света, (Alrabghi L.,2018). През 2015 година са регистрирани 42.4 милиона пациента като 6.3 милиона са били с летален изход. Преживелите инсулт пациенти остават с трайни и в различна степен на тежест двигателни дефицити, лимитиращи нормалния начин на живот, като при някои води и до зависимост от помощ при самообслужване. Различните степени на двигателни увреди, както и индивидуалните особености при всеки пациент налагат необходимостта от адекватна на конкретните нужди кинезитерапия. В отговор на това се въвеждат в практиката все повече нови кинизитерапевтични техники и методики. Такава е огледалната  терапия,  която  с  времето  се  налага  като  все  по  –  ефективна  техника  за възстановяване при пациенти, преживели инсулт.  ИЗЛОЖЕНИЕ Инсултът  е  мозъчно-съдова  болест,  дължаща  се  на  нарушаване  на  трофиката  на определена зона, която възниква по няколко начина, определящи и вида на инсулт. Инсултите най-често се делят на две групи и обикновено са причинени от:  ✓ Исхемични (около 85% от случаите) - представляват намалено снабдяване с кръв на част от мозъка, най-често поради тромбоза, което може да доведе до трайни увреждания на засегнатата част.  1 Докладът е представен на студентската научна сесия на 13.05.2021 г. в секция „Промоция на здравето“ с оригинално заглавие на български език: ОГЛЕДАЛНА ТЕРАПИЯ СЛЕД ПРЕКАРАН ИНСУЛТ.   - 14 - PROCEEDINGS OF UNIVERSITY OF RUSE - 2021, volume 60, book 8.5. ✓ Хеморагични (около 15% от случаите) - получават се при внезапно повишаване на кръвното  налягане,  при  което,  поради  блокирания  от  тромб  кръвоносен  съд,  същия  се разкъсва.   Фиг. 1. Исхемичен и хеморагичен инсулт  Като предразполагащи фактори се определят: - високо кръвно налягане; - тютюнопушене;  - затлъстяване; - висок холестерол в кръвта; - захарен диабет; - гмуркане в дълбоки води (емболия), (Johnson W., 2016).  Прогнозата за пациенти, преживя;и инсулт е неблагоприятна. При 41% от пациентите средната продължителност на живота е около 1 година, като вероятността да се изпадне в депресивни разстройства в последващите 3-4 месеца след инсулта е около 20%. Около 35% развиват значителен двигателен дефицит и инвалидност, в зависимост от локализацията на увредената  област  в  мозъка,  зависи  вида  и  степента  на  развитата  нервно-мускулна дисфункция. Най-често се развиват хемипарези и парези, (Stefanova I., 2018).  Освен  двигателните  и  сетивните  дисфункции,  могат  да  се  развият  и  състояния  на нарушаване  на  говора,  неразбиране  на  речта,  визуални  проблеми,  нарушаване  на координацията и равновесието.  Функционалното  възстановяване  се  развива  най-бързо  през  първите  6  месеца  след инцидента, но подобряване се забелязва и след края на втората година. Дори тежко засегнати пациенти продължават да показват подобряване в моториката след 6 месеца, но без значително подобряване  на  функционалните  способности.  Повечето  пациенти,  които  имат  пълно възстановяване на горния крайник след инсулт, показват начално възвръщане на движението в рамките на 2 седмици от началото на заболяването, (Stefanova I., 2015).  В началото на процеса на възстановяване, най-важно е поставянето  на правилна и адекватна кинезитерапевтична цел, която да отговаря точно на нуждите на пациента. За да се определи най-прецизно кинезитерапевтична цел при всеки конкретен пациент, се използва  SMART абревиатура. Основната идея за използването й е да се отдиференцират двете понятия - активност и продуктивност, които често се използват погрешно като синоними. Specific  (специфична)  -  необходимо  е  кинезитерапевтичната  цел,  да  бъде  добре дефинирана, ясна и недвусмислена. Measurable (измерима) - да притежава специфични критерии за измерване, чрез които да може да се проследи напредъка на пациента към постигането на крайната цел.   - 15 - PROCEEDINGS OF UNIVERSITY OF RUSE - 2021, volume 60, book 8.5. Achievable (постижима) - необходимо е целта да бъде субективно преценена и достижима в определения срок. Realistic (реалистична) - целта да бъде реалистична и адаптирана към житейския опит на пациента.Timely (навременна) - целта да бъде раздробена на малки подцели и проследима във времето с предварително определена времева линия, (Mindova S., 2019).  В  определянето  на  рехабилитационния  потенциал  на  пациента  влизат  още  и унифицираните методи и тестове за изследване степента и стадия на увреда като Brunnstrom, Fugl-Meyer, NIHHS, SSQOL, Abilhand, Aschworth и др., (Parashkevova P, 2019).   Огледална терапия Кинезитерапията при пациенти, преживяли инсулт е дълъг, продължителен и много често променлив процес, при който терапията трябва да е адекватна във всеки един момент  на настъпващите или ненастъпващите промени в двигателното състояние на пациента. Освен използването на класическите и фундаментални методи и средства на кинезитерапията при такъв тип нозология, съвременната физиотерапия непрекъсно се обогатява и усъвършенства чрез търсенето на нови ефективни методики. Като такава в последните години се налага огледалната терапия.  Принципа на огледалната терапия е да се замести засегнатия крайник с огледален образ на незасегнатия, с което да се излъже мозъка, че движенията се извършват без болка и в пълен обем, (Thieme H. et al., 2018). За целта се използва огледална кутия, която покрива горния крайник, за да се вижда само отражението на здравата ръка. Огледалната терапия може да използва дори и при напълно плегични крайници, като се използва визуална стимулация за стимулиране на съответен отговор.    Фиг. 2. Огледална терапия  Огледалната терапия има ефект не само върху движенията в крайника, но и върху сетивността  и  болката.  Изпълняват  се  различни  движения  със  здравия  крайник,  като засегнатия крайник може да стои неподвижен или да изпълнява движенията. Принципа на действие  е  да  се  стимулира  мозъка  да  предпочете  визуалните  рецептори  пред проприорецепторите при определяне на положението на крайника.  Този метод за първи път се използва от Вилаянур С. Рамачандран за лечения на пациенти след ампутации с фантомна болка. Направени са проучвания с пациенти от остър, подостър и хроничен период след инсулт. От 28 проучвания, почти 80% изследват ефекта на огледалната терапия върху горния крайник. 12 от проучванията са в хроничния период, а останалите в острия и подострия период. Продължителността на проучванията е между 3 и 8 седмици като процедурите с огледална терапия са с продължителност между 20 и 45 минути, (Ching –Yi et al., 2013), (Michielsen M., 2011).   - 16 - PROCEEDINGS OF UNIVERSITY OF RUSE - 2021, volume 60, book 8.5. В края на изследванията се наблюдава подобряване във функционалното състояние на горния  крайник  във  всички,  освен  пет  проучвания.  Само  4  проучвания  са  изследвали спастичността в горния крайник, като 3 от тях не са отчели подобрения по модифицираната Аschworth скала, а само една отбелязва подобрение по Aschworth скалата при 6 седмичния курс на лечение, съчетана с кинезитерапия. Сетивността е изследвана в 6 проучвания, като 4 от  тях  отбелязват  подобрен  отговор  от  тактилни  и  температурни  стимули.  Други  шест изследват ефекта на терапията върху долния крайник, като отчитат подобрения по теста на Brunnstrom, подобрена походка, стоеж на един крак и намаляване на залитането при стоеж.   ИЗВОДИ  Огледалната терапия е лесно осъществим метод, който съчетан с други средства на кинезитерапията може да подобри състоянието на болния. Този метод може да се прилага и при плегични крайници, като движенията се извършват само от здравия крайник. Има ясни подобрения във функцията на крайниците, но не и в подобряването на тяхната спастичност. Като цяло огледалната терапия е добър метод за подобряване на подвижността и сетивността на крайниците без придружаващи рискове.  