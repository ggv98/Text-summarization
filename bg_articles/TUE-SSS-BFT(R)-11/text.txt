 ВЪВЕДЕНИЕ Групата  на  пръчковидните  неспорообразуващи  бактерии  е  най-многочислената  и  с разнообразна форма от пръчици с различни размери, очертания и разположение. Понятието бактерии  се  използва  за  всички  неспорообразуващи  пръчковидни  бактерии  – ентеробактерии,  туберкулозни,  коринебактерии,  фузобактерии  и  т.  н.  Те  могат  да  имат различна  големина,  с  заострени  (фузобактерии),  с  правилна  цилиндрична  форма  и закръглени  (ентеробактерии),  или  бухалковидно  задебелени  (дифтерийни  бактерии),  или овоидни (чумни бактерии) краища.  Пръчковидните бактерии могат да бъдат Грам-положителни или Грам-отрицателни.  Грам-положителни  бактерии  включват  видове  Mycobacterium,  Listeria,  Bacillus, Lactobacillus и др. Грам-отрицателните  бактерии включват Enterobacteriaceae, където  освен основният представител  Еscherichia  coli  се  включват  Salmonella,  Proteus,  Shigella,  Klebsiella;  p. Pseudomonas, р. Legionella, p. Yersinia, p. Bordetella и др.  Бързото откриване и идентифициране на микроорганизмите е изключително важно в много  области  на  приложната  и  изследователската  микробиология.  Затова  се  използват селективни  диференциални  среди  и  хромогенни  и  флуорогенни  хранителни  среди.                                                  16 Докладът е представен на студентската научна сесия на филиал Разград, проведена на 15.05.2018г. в секция „Биотехнологии  и  хранителни  технологии”  с  оригинално  заглавие  на  български  език:  Диференциално-диагностични и хромогенни хранителни среди за някои пръчковидни неспорообразуващи бактерии   - 83 - PROCEEDINGS OF UNIVERSITY OF RUSE - 2018, volume 57, book 10.3. Диференциалните  диагностични  среди  са  специални  смеси  от  хранителни  вещества, използвани за определяне на отделните видове микроорганизми и за изследване на техните свойства (Tankeshwar, A., 2010). Разработена е и широка гама от хромогенни хранителни среди. В състава им са включени хромогенни / флуорогенни субстрати, които като цяло, се оказаха  мощен  инструмент,  използващ  специфични  ензимни  активности  на  определени микроорганизми  (Manafi,  M.,  1996).  Tакива  среди  са  разработени  за  насочено  и  бързо идентифициране  най-вече  на  патогенните  микроорганизми.  Микробните  ензими хидролизират хромогенните субстрати, които освобождават цветни багрила и по този начин съответните микроорганизми образуват характерни цветни колонии, които лесно могат да бъдат открити и диференцирани (Perry, J. D., & Freydière, A. M., 2007).  ИЗЛОЖЕНИЕ Хранителни среди за р. Salmonella и р. Shigella Хектоен Ентерик Агар Селективна среда, предложена от King и Metzger през 1968 г. за откриване и изолиране на патогенни ентеробактерии от р. Salmonella и р. Shigella. Принцип на действие:  Колониите на лактозо-позитивните бактерии ясно се различават по цвят от лактозо-негативните, благодарение на присъствието на два индикатора: бромтимолово синьо и кисел фуксин. Salmonella образува колонии с черен център (Фиг. 1).      Фиг. 1. Колонии на Salmonella на Хектоен Ентерик агар Рамбах агар За изолиране и определяне на видовете Salmonella в хранителни проби се използва високо селективният Рамбах агар (Rambach, A., 1990). Хромогенната среда позволява да се разграничат  ентеробактериите  по  цвета  на  колониите  и  бързо  да  се  установят  видовете Salmonella. Инкубирането при аеробни условия е при 37 °С. Отчитането на резултатите е след 24 часа. Salmonella ферментира специфичен субстрат - пропиленгликол до киселина. pH на средата се променя и индикаторът оцветява колониите на Salmonella в червено Другите колиформи  (Escherichia,  Klebsiella)  са  оцветени  сини,  виолетови;  Proteus,  Shigella  - безцветни, леко жълтеникави (Фиг. 2).          Фиг. 2. Оцветяване на колониите на ентеробактериите на Рамбах агар    - 84 - PROCEEDINGS OF UNIVERSITY OF RUSE - 2018, volume 57, book 10.3. Салмонела chromID елит агарТова е среда за селективна изолация и идентификация на Salmonella в човешки проби (Martiny, D., Dediste, A., Anglade, C., Vlaes, L., Moens, C., Mohamed, S., & Vandenberg, O., 2016). Salmonella typhimurium образува на chromID елит агар характерни лилави колонии (Фиг. 3).          Фиг. 3. Salmonella typhimurium на chromID елит агар Ксилозо-лизин дезоксихолат агар (XLD агар) Tази селективна среда се препоръчва за изолиране и определяне на видове Salmonella. Те растат под форма на типични черни колонии, в резултат на образувания железен сулфид (http://www.himedialabs.ru/m031). Shigella имат безцветни колонии, а E. coli – жълти (Фиг. 4).  Фиг. 4. Salmonella, Shigella и E. coli на ксилозо-лизин дезоксихолат агар Хранителни среди за Pseudomonas aeruginosa P.  aeruginosa  са  Грам-отрицателни,  пръчковидни,  бактерии,  които  произвеждат характерни водоразтворими пигменти. Най-известни са пиоцианин (синьо зелен), пиовердин (жълто-зелен, флуоресцентен) и пиорубин (червено-кафяв, произведен от една малка част от щамовете).  P.  aeruginosa  често  предварително  се  идентифицира  по  неговата  типична миризма. Миризмата се описва, като на грозде и подобна на мексиканска царевична питка.   Агар с овча кръв P. aeruginosa се диференцират лесно върху агар с овча кръв. След култивиране 48 часа в аеробна среда при 37 °C прорастват характерните колонии, които са големи, бледорозови, с ореол вследствие бета-хемолиза. Staphylococcus aureus има жълти колонии с бета-хемолиза и Staphylococcus epidermidis - малки, бели колонии без хемолиза (Фиг. 5).          Фиг. 5. Salmonella, S. аureus и S. еpidermidis на агар с овча кръв    - 85 - PROCEEDINGS OF UNIVERSITY OF RUSE - 2018, volume 57, book 10.3. Среда на Ендо Като  лактозоотрицателна  бактерия  P.  aeruginosa  върху  среда  на  Ендо  образува бледорозови колонии, а лактозоположителната E. coli има типичното червено оцветяване (Фиг. 6).        Фиг. 6. Среда на Ендо с колонии на P. aeruginosa (1) и E. coli (2) Цистеин-лактозо-електролит  дефицитна  среда  (CYSTINE-LACTOSE-ELECTROLYTE-DEFICIENT) (CLED агар) Съдържа  бромтимол  синьо.  P.  aeruginosa,  Salmonella  и  др.  бактерии,  които  не ферментират лактозата, образуват синьо-зелени колонии на повърхността на CLED агар след 24  часа  при  37°  C  (Tankeshwar,  A.,  2015).  Е.  coli  образува  жълти  колонии  на  CLED. Дефицитът на електролити възпрепятства развитието на Protеus.        Фиг. 7. P. aeruginosa и Е. coli на CLED агар Цетримид агар P.  aeruginosa  се  диференцира  лесно  и  бързо  върху  цетримид  агар  (Weiser,  R., Donoghue, D., Weightman, A., & Mahenthiralingam, E., 2014). След 24 часово култивиране при 37° C бактерията синтезира водоразтворими пигменти. При съчетание на жълтозеленият пиовердин със синия пиоцианин се получава яркият зелен цвят, характерен за P. aeruginosa.                                            Фиг. 8. P. aeruginosa на цетримид агар Дезоксихолат цитрат агар Чиста култура на P. aeruginosa, култивирана 24 часа при 37° C на дезоксихолат цитрат агар, расте под формата на жълти колонии (Lee, K. M., Runyon, M., Herrman, T. J., Phillips, R., & Hsieh, J., 2015).      Фиг. 9. P. aeruginosa на дезоксихолат цитрат агар   - 86 - PROCEEDINGS OF UNIVERSITY OF RUSE - 2018, volume 57, book 10.3. Mycobacterium tuberculosis M. tuberculosis традиционно се изолира и определя нa селективната среда, известна като среда на Льовенщайн Йенсен (Liu, P. I., McGregor, D. H., Faucher, I., Jinks, W. L., Miller, L. A., Green, L., and Liu, J. G., 1973). Този организъм изисква 6-8 седмици за растеж (растеж на изолирани колонии за повече от 7 дни). Зеленият цвят на средата се дължи на наличието на малахитово зелено, което е един от селективните агенти, за да се предотврати развитието на повечето други замърсители.           Фиг. 10. M. tuberculosis  Legionella Legionella е пръчковидна бактерия, която  живее в почти всички водни източници. Идеалната хранителна среда за нея е тънкият слой биофилм, образуват от вътрешната страна на водопроводните тръби. Заразяването с нея е при вдишване на капчици пара по време на душ. Legionella Selective (GVPC) Agar (Descours, G., Cassier,  P., Forey, F., Ginevra, C., Etienne, J., Lina, G., & Jarraud, S., 2014) Средата е селективна среда с ванкомицин за изолиране на бактерията. Инкубацията е най-малко 10 дни при 34-38° C, след което Legionella прораства във вид  на сини колонии.           Фиг. 11. Legionella Listeria monocytogenes Хромогенен селективен агар За  изолиране  и  диференциране  на  L.  monocytogenes  от  хранителни  продукти  и суровини  се  използва  хромогенен  селективен  агар  (Becker,  B.,  Schuler,  S.,  Lohneis,  M., Sabrowski, A., Curtis, G. D., & Holzapfel, W. H., 2006). Всички листерии синтезират ензима β-D-глюкозидаза,  който  взаимодейства  с  хромогенния  субстрат  в  средата  и  се  проявява характерният  синьо-зелен  цвят  на  колониите.  Само  L.  monocytogenes  от  всички  видове листерии  синтезира  ензима  фосфатидилинозит-фосфолипаза  С.  На  него  се  дължат просветлените зони около колониите на този вид.        - 87 - PROCEEDINGS OF UNIVERSITY OF RUSE - 2018, volume 57, book 10.3.                                                             Фиг. 12. Listeria monocytogenes  р. Rhizobium Азотфиксиращите грудкови бактерии от р. Rhizobium живеят в симбиоза с бобовите растения. Образуват грудки по кореновата им система, в които извършват фиксацията на азота. Тези бактерии се развиват добре и се идентифицират на: Дрождев  манитолов  агар  с  конго  червено  (Graham,  P.  H.,  1969).  На  тази  среда Rhizobium образуват характерни розови колонии.                                                                        Фиг. 13. р. Rhizobium  ИЗВОДИ В  микробиологичната  практика  са  на  разположение  широка  гама  диференциално-диагностични среди. Направеният преглед дава известна представа за доказаното предимство на хромогенните хранителни среди пред конвенционалните, защото осигуряват по-бързо, по-лесно и по-надеждно диференциране и идентифициране на отделните микробни видове още на етап полимикробни култури.  