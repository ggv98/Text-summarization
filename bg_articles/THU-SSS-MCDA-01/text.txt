 ВЪВЕДЕНИЕ Коматозните състояния са едни от най-тежките увреждания на организма и съзнанието на човек. Представляват последна степен количествено нарушение на съзнанието, при което на лице са липса на реакция на всякакви външни стимули и невъзможно събуждане на пациента.( Monov, A, 1983) Всички видове кома са следствие от настъпили биохимични и морфологични  промени  в  мозъчните  клетки  и  мозъчната  тъкан,  които  са  следствие  на различни  заболявания  -  инсулт,  мозъчни  тумори,  сърдечен  арест,  хипогликемия, хипергликемия,  хипотермия,  бъбречна  недостатъчност,  чернодробна  недостатъчност, предозиране на лекарства или травми.  ИЗЛОЖЕНИЕ Съзнанието  е  най-висшата  функция  на  мозъка  и  представлява  състояние, характеризиращо  се  с  бодрост  и  пълноценно  функциониране  на  организма,  правилна ориентация за време, място и за собствената личност. Основната функция на съзнанието е да се  осигури  добър  анализ  на  информацията,  постъпваща  от  околната  среда  и  нейното трансформиране в достъпна за останалите части на мозъка, свързани с планирането, вземането на  решения  и  волевите  движения.  Необходимото  условие  за  съзнателни  функции  е състоянието на бодрост. По този начин се осигурява такова ниво на възбудимост на коровите неврони, позволяващо им да взаимодействат както помежду си, така и с другите мозъчни области по бърз и пластичен начин. В поддържането на бодростта, будността и съзнанието, важна роля играе ретикуларната формация. Тя е част от мозъчния ствол, разполага се по неговото протежение, като каудално достига гръбначния мозък, а краниално – таламус и хипоталамус.   38 Докладът е представен на студентската научна сесия на 20.05.2021 в секция МКДД с оригинално заглавие на български език: ПОВЕДЕНИЕ ПРИ КОМАТОЗНИ СЪСТОЯНИЯ В БОЛНИЧНАТА СПЕШНА МЕДИЦИНА.   - 212 - PROCEEDINGS OF UNIVERSITY OF RUSE - 2021, volume 60, book 8.5.                 Фигура 1.  Всеки  периферен  импулс  се  предава  възходящо  по  проводна  система,  наречена спиноталамичен път, достигайки до съответните сетивни зони в кората на ЦНС, където се възприема и осъзнава. През мозъчния ствол преминават нервни пътища, които осъществяват синапсни връзки с ретикуларната формация и й предават част от своята възбудна енергия. Тази енергия асцендира от ретикуларната формация към и до кората на главния мозък, като се поддържа коровият тонус и се осигурява будното състояние на организма.  Нарушенията на съзнанието се делят на две големи групи – количествени и качествени (Monov,  A,  1983).  Количествените  засягат  яснотата  на  съзнанието  (обнибулация, сомнолентност.  сопор,  кома),  а  качествените  –  неговото  съдържание  (делир,  аменция, апаличен синдром).  В  етиологично  отношение  коматозните  състояния  могат  да  настъпят  под въздействието на множество фактори, като се обособяват в два основни раздела:  •  Коматозни състояния при дифузни увреждания на мозъка; •  Коматозни състояния при огнищни увреждания и обем-заемащи процеси;  Таблица 1. Разпределение на коматозните състояния спрямо уврежданията в мозъка I. Коматозни състояния при дифузни  II. Коматозни състояния при огнищни увреждания на мозъка  увреждания и обем-заемащи процеси 1.  Коматозни  състояния  при  заболявания  с  1. Коматозни състояния, причинени от мозъчни ендогенни  интоксикации  и  веществообменни  съдови  смущения  /  кръвоизливи,  тромбози, смущения  /  захарен  диабет,  хипогликемия,  емболия, мозъчен инсулт и др. /  хипергликемия,  уремия,  тиреотоксикоза, хепатит и пр. / 2.  Коматозни  състояния  при  екзогенни  2.  Коматозни  състояния  при  огнищни интоксикации  /  с  барбитурати,  морфинови  заболявания в мозъка / тумор, мозъчен абсцес и препарати, опиати, алкохол и др. /  др. /  3. Коматозни състояния при общи нарушения на кръвообращението  и  дишането  /  сърдечен  ––––– инфаркт, сърдечен блок, хипоксия и пр. / 4. Коматозни състояния при тежки заболявания на кръвта / тежка форма на анемия, хемолитична  ––––– анемия и др. / 5. Коматозни състояния, причинени от травми и физически  агенти  /  черепно-мозъчни  травми,  ––––– топлинен удар, токов удар и др. /  6.  Коматозни  състояния,  причинени  от инфекциозно-възпалителни  процеси  /  грип,  ––––– малария, коремен тиф и пр. /  7. Коматозни състояния, причинени от нервни и психични  заболявания  /  епилепсия,  тежка  ––––– хистерия и др. /     - 213 - PROCEEDINGS OF UNIVERSITY OF RUSE - 2021, volume 60, book 8.5. По отношение на патогенезата две основни промени в главния мозък довеждат до безсъзнателно състояние – 1) хипоксия (недостатъчно снабдяване на клетки, тъкани и органи с  кислород),  следствие  от  хипоксемията  (намалено  количество  на  кислород  в  кръвта)  и 2)мозъчен  оток.  Всеки  вид  кома,  независимо  от  етиологията,  води  до  тази  патология. Хипоксията  възниква  по  различни  механизми.  Директната  хипоксия  настъпва  при непосредствено увреждане на дихателните системи на митохондриите на коровите неврони, като  такъв  тип  увреждане  може  да  бъде  причинено  вследствие  екзогенни  и  ендогенни интоксикации, бактериални и инфекциозни заболявания, физически агенти от околната среда, травми. Индиректната хипоксия настъпва при намалена перфузия (кръвоснабдяване) на мозъка, респективно – недостиг на кислород, при което вътреклетъчните биохимични реакции се  нарушават  –  патология,  като  резултат  от  шокови  състояния,  локални  нарушения  на кръвообращението на мозъка (тромбози, емболии, хеморагия и др.), нарушени функции на дихателната и сърдечносъдовата системи, тежки заболявания на кръвта. Причината, поради която хипоксията обуславя коматозно състояние, независимо от своя характер – независимо дали е директна или индиректна, е че при намалени количества на кислород се нарушава биохимичния баланс на неврона и се потискат появата и разпространението на възбудните процеси. Мозъчният оток е реакцията на мозъчната тъкан срещу възникналата хипоксия. Той от  своя  страна  създава  мозъчна  компресия и  по  този  начин  допринася  за  хипоксията  – механизъм, при който двете основни патологии образуват порочен кръг. (Monov, A, 1983) Клиничната изява (клинична картина) на коматозните състояния се определя от две групи симптоми и синдроми: едните – свързани с непосредствено увреждане на главния мозък, вторите – симптомите и синдромите на специфичното заболяване, довело до кома.  Като основен синдром на първата група е самото безсъзнателно състояние, а симптоми са хипо- или арефлексия (липса на рефлекси), налични патологични рефлекси, ригидност на мускулатурата, симптом на Бабински (изпъване назад и нагоре на палците на краката), симптом на Гордън (скованост на ставите), конвулсивни явления и пр. Симптомите и синдромите на втората група се  откриват  при  по-задълбочено  снемане  на  анамнеза,  провеждане  на  клинични  и параклинични изследвания на пациента.  Таблица 2. Втора група симптоми и синдроми при различните видове кома,  според тяхната етиология ВИД КОМАТОЗНО ЕТИОЛОГИЯ  СИМПТОМИ И СИНДРОМИ СЪСТОЯНИЕ Хипергликемична кома  Високи стойности на кръвната  Дишане на Кусмаул, суха кожа, дъх на захар, Захарен диабет  ацетон, тахикардия, изпотяване Бъбречна (уремична) кома  Предхождащо или настоящо  Бледо и подпухнало лице, дишане на бъбречно заболяване  Кусмаул, хеморагичен синдром, миризма на амоняк от устата и кожата, отоци по долните крайници, халюцинации Тиреотоксична кома  Заболявания на щитовидната  Екзофталм, тахикардия, ритъмни жлеза  нарушения, мускулна слабост, изпотяване, гадене, диария Хепатална кома  Заболявания на черния дроб  Иктер, хепатомегалия Въглеокисна кома  Пациент в обстановка или  в  Зачервено лице и тяло, аромат на близост до източници на  специфични газове въглероден окис Алкохолна кома  Прием на високи количества  Хъркащо дишане, силна миризма на алкохол  алкохол Травматична кома  Травми от различен тип  Основно – от травми на главата  Диагнозата се изгражда на основата на:  •  анамнестичните данни (ако е възможно да се съберат такива),  •  изявена клинична картина,    - 214 - PROCEEDINGS OF UNIVERSITY OF RUSE - 2021, volume 60, book 8.5. •  съчетанието от неврологични симптоми (оценка на съзнанието) и соматични симптоми, насочващи към определен вид безсъзнателно състояние. Оценката на съзнанието се състои в това, да се определи най-добрият отговор на отваряне на очите, най-добрият словесен отговор и най-добрият двигателен отговор от страна на пациента. Скалата Глазгоу /Glasgow Coma Scale/ е неврологична скала, даваща обективна оценка на нивото на съзнание на пациент, (златен стандарт при пациенти с ЧМТ). Според критериите  на  скалата,  пациентът  получава  оценка  от  3  (дълбоко  безсъзнание)  до  14 (оригинална скала) или 15 (по-често употребяваната модифицирана скала) (Mindova, S., et all., 2019). Това е най-често използваната система, определяща остротата на мозъчната патология. Проследява, както първоначалното състояние и мозъчно увреждане, така и неговото развитие. Най-важните и задължителни критерии, на които трябва да отговаря всеки тест са: надеждност и валидност. Надеждността се изразява в това, тестът да демонстрира последователност и да проявява способност за различаване на тестуваните компоненти, а валидността се определя като степента, до която оценката от теста е адекватна на тестувания показател (Parashkevova, P., Stefanova, I., Mincheva, P. at al., 2019).  Таблица 3. Скалата на Глазгоу /GCS/ (в зависимост от реакцията на пациента или липсата на такава, се отбелязват съответния брой точки)   1  2  3  4  5  6 Отваря очи в  Отваря очи,  Спонтанно ОТВАРЯНЕ  Не отваря отговор на  когато чуе  отваряне на  ––––  –––– НА ОЧИ  очи болков стимул  реч  очите Ориентиран, ВЕРБАЛЕН  Без  Неразбираеми  Несвързани  Обърканост, разговаря  –––– ОТГОВОР  отговор  звуци  думи  дезориентация нормално Аномална  Предпазна Не  Отдръпване ДВИГАТЕЛЕН  Екстензия при  флексия ори  реакция при  Изпълнение извършва  при болков ОТГОВОР  болков стимул  болков  болков  на команди движения  стимул стимул  стимул  Според резултата от изследването, можем да диференцираме три степени на мозъчно увреждане: •  Тежко мозъчно увреждане: GCS 8т. или по-малко; •  Умерено тежко мозъчно увреждане: GCS 9-12т.; •  Леко мозъчно увреждане: GCS 13-15т.; Умерените и тежките мозъчни увреждания дават своето отражение върху мисловната дейност,  физическите  и  поведенческите  умения.  Леките  мозъчни  увреждания  могат  да доведат, както до временни, така и до постоянни неврологични симптоми, без да има промени в образните изследвания.  За оценка на съзнанието на деца в коматозно състояние се използва педиатрична скала на Глазгоу (Pediatric Glasgow Coma Scale – PGCS), базирана на характерните физиологични особености в детска възраст.  Таблица 4. Педиатрична скала на Глазгоу /PGCS/ Не подлежи   1  2  3  4  5  6 на проверка ОТВАРЯНЕ   Липсва  На натиск  На глас  Спонтанно  ––––  –––– НА ОЧИ Усмивки, ВЕРБАЛЕН  Неутешителен ориентиран  Липсва  Стенещ  Плач  –––– ОТГОВОР  , развълнуван  и към звуци, следи обекти ДВИГАТЕЛЕ Забавен  Необичайн Нормална  Оттегля се  Спонтанни   Липсва Н ОТГОВОР  отговор  а флексия  флексия  от докосване  движения   - 215 - PROCEEDINGS OF UNIVERSITY OF RUSE - 2021, volume 60, book 8.5. Уврежданията по степен на тежест, се класифицират по същите точкови нива, както за възрастни пациенти: •  Тежко мозъчно увреждане: GCS 8т. или по-малко •  Умерено тежко мозъчно увреждане: GCS 9-12т. •  Леко мозъчно увреждане: GCS 13-15т. ПОВЕДЕНИЕ  В  БОЛНИЧНАТА  СПЕШНА  МЕДИЦИНА  (PULSS,  Collection  of protocols...) 1. Начална бърза преценка •  Кратка анамнеза и бърз преглед за установяване на отговор – болков, вербален стимул  2. Първична преценка – потвърждаване на безсъзнанието. Оценка на безсъзнателното състояние и степента на мозъчно увреждане        А (airway) – Поддържане на свободно проходими дихателни пътища •  Преценка за свободно проходими дихателни пътища и дихателна движения       В (breathing) – Преценка и поддъжане на дихателна функция      С (circulation) – Оценка и поддържане на циркулацията •  Проверка на пулса и АН •  Поддържане на АН D  (disability)  –  Оценка  на  неврологичния  статус  на  пациента  –  оценка  на коматозно състояние по скалата на Глазгоу •  При необходимост и резултат от оценяването на състоянието = 8т. или по-малко – интубация •  При  директни  противопоказания  за  транспорт  по  най-кратък  път  се  извършват мероприятия за преодоляване на посочените противопоказания, след което болният се транспортира до най-близкото лечебно заведение, в порядъка от 10 минути. 3. Ресусцитация и животоспасяващи интервенции и лечение: •  Кислородотерапия •  Интравенозен достъп •  Сърдечен мониторинг и пулсоксиметър •  Кома – коктейл: използва се за диференциална диагноза и терапия - Тиамин /80mg. i.v. при възрастни със съмнения за енцефалопатия/  - Глюкоза /2,5 ml/kg 20% или 5ml/kg 10% i.v. при съмнения за хипогликемия/ - Налаксон /0,01 mg/kg i.v. или s.c. при съмнение за опиати/ - Флуманезил / 0,5 до 5,0 mg i.v. при интоксикация/ •  Медикаментозна терапия 4. Вторична преценка •  Витални показатели – дишане, пулс, температура, АН;  •  Неврологичен статус – дихателен модел, позиция, вербален и моторен отговор на стимули; •  Краниални нерви, рефлекси; 5. Параклинични изследвания •  Рутинни изследвания – електролити, ПКК, серумна глюкоза; •  Допълнителни изследвания – токсикологичен скрининг, чернодробни ензими, азотни тела, ликвор, тироидни хормони, кортизол; 6. Образни методи на изследване – Компютърна томография /КТ/, Ядрено-магнитен резонанс /ЯМР/ и пр. 7. Интензивни грижи и реанимационна терапия: Пациенти в коматозно състояние се поставят в КАИЛ/ОАИЛ на интензивна грижи и реанимационна терапия. •  Тежките количествени нарушения на съзнанието са съпътствани от разстройство на виталните функции с непосредствена опасност  за живота, което  налага незабавно диагностично изясняване и терапевтично поведение.   - 216 - PROCEEDINGS OF UNIVERSITY OF RUSE - 2021, volume 60, book 8.5. •  В случаи на тежък травматизъм при инциденти или катастрофи, с цел да бъде спасен живота на пострадалия, той бива въвеждан в т.нар. изкуствена (медикаментозна) кома – начин, чрез който се дава възможност на мозъка да се възстанови сам и да се справи с пораженията, които възникват в по-късен етап. Състои се от два компонента – седация от наркотични вещества + аналгезия от болкоуспокояващи медикаменти. Цели да понижи невронната активност и интракраниалното налягане, което ще доведе до предотвратяване на клетъчна смърт. Чрез медикаментозната кома се понижава кръвното налягане, метаболизмът, нивата на тревожност и емоционален стрес, които биха дали отражение върху лечението. Поддържането в изкуствена кома трябва да бъде с малка продължителност, поради висок риск от инфекции и странични ефекти върху дихателната, сърдечно-съдовата, мускулната и др. системи. Възстановяването на пациенти след коматозно състояние зависи от етиологичните фактори  и  тежестта  на  състоянието.  При  по-леките  увреждания  е  възможно  пълно възстановяване, докато при средно тежките и тежки увреждания са налице или летален изход (exitus letalis), или доживотни последици. Колкото по-дълго един пациент е в безсъзнание, толкова по-малки са шансовете за възстановяване.  ЗАКЛЮЧЕНИЕ Комата  е  животозастрашаващо  състояние,  което  изисква  начална  бърза  преценка, спешна  диагноза  и  адекватно  стационарно  поведение  и  лечение.  По  този  начин  ще  се предотврати необратимото увреждане на мозъка и ще се увеличи шансът за благоприятен изход.  