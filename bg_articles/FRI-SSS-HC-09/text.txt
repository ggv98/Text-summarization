 ВЪВЕДЕНИЕ Достъпът  до  цялостни  здравни  услуги  е  важен  за  поддържането  на  здравето, предотвратяването на болести и постигането на равнопоставеност в здравеопазването за най-уязвимите групи от населението. Бариерите пред здравните услуги могат да включват, но не се ограничават до разходи за грижи, застрахователно покритие, местоположение на услугите, управление на здравето и ресурси.  Световната  здравна  организация  (СЗО)  определя  универсалното  здравно  покритие (UHC) като „всички хора и общности могат да използват промоционалните, превантивните, лечебните, рехабилитационните и палиативните здравни услуги с достатъчно качество, за да бъдат ефективни, като същевременно гарантират, че използването от тези услуги не излага потребителя на финансови затруднения”. Обединеното  кралство  (Великобритания)  е  една  страна  предоставяща  Универсално здравно  покритие.  Моделът  на  здравната  система  е  Модел  Бевъридж  –  здравни  грижи, предоставяни  и  финансирани  от  правителството,  чрез  данъчни  плащания.  Националната здравна  служба  (NHS),  една  от  най-големите  публично  финансирани  здравни  услуги, предоставя здравни услуги на Англия и останалата част от Великобритания. С изключение на някои такси, като рецепти и оптични и стоматологични услуги, NHS остава безплатна за всеки, който е жител на Обединеното кралство (Venerable B. L., C. J. Morales, 2020; Genet N, Boerma WG, Kringos DS et al, 2011).  ИЗЛОЖЕНИЕ Организацията на Здравната система във Великобритания е показана на схема 1. Структурата влючва Парламент, Секретар на общественото здравеи отдел обществено здраве и Здравен отдел. Регулацията, съветите и отчетността са показани със съответните връзки между институциите в горепоказаната схема.   23 Докладът е представен на студентската научна сесия на 19.05.2021 г. в секция „Здравни грижи“  с оригинално заглавие на български език: ОРГАНИЗАЦИЯ НА ЗДРАВЕОПАЗВАНЕТО И ПРЕДОСТАВЯНЕ НА ДЪЛГАСРОЧНА ГРИЖА ВЪВ ВЕЛИКОБРИТАНИЯ.   - 137 - PROCEEDINGS OF UNIVERSITY OF RUSE - 2021, volume 60, book 8.5.  Схема 1. Организацията на Здравната система във Великобритания  Ролята на правителството е отговорна и важна в планирането на бюджета в здравната система.  Основната  стратегия  е  осигуряването  на  равен  достъп  до  медицински  грижи  – напълно безплатно, частично заплатено или напълно заплатено от пациента, запазване и развитие на онлайн обслужване на пациентите, което включва: запазване на час за преглед при личен лекар или специалист, електронен медицински картон, преписване на медикаменти, чрез  онлайн  рецепта.  Общественото  и  частното  здравно  осигуряване  подпомагат финансирането на здравния бюджет. Пациентите, които са пребивавали в болнично заведение получават всичките си медикаменти напълно безплатно. За медикаменти, предписани от личен лекар или специалист, пациентите доплащат сума около 8.80 GBP (британски лири). (Roosa Tukkanen, Robin Osborn, Ella‘s Mossialos,  Ana Djordjevic, George A Wharton, ( June 5, 2020). Болниците се управляват от фондове за болници и фондации на NHS, както и други основни услуги като наблюдение на спешни повиквания и транспортиране на пациенти, специалисти за сложни и тежки психични проблеми и услуги за социални грижи. Вторичните грижи се управляват от общопрактикуващи лекари (GP) и други местни здравни специалисти, които оценяват местните здравни нужди и възлагат услугите за тяхното задоволяване. Консултациите с общопрактикуващи лекари и медицинска сестра в първичната помощ, лечението, предоставяно от личния лекар, и други услуги за първична медицинска помощ са безплатни за всички регистрирани пациенти на NHS и временно пребиваващи пациенти в Англия за повече от 24 часа и по-малко от 3 месеца (GOV.UK 2019) GOV.UK  (2019)  Health  Profile  for  England  2019 https://publichealthengland.exposure.co/health-profile-for-england-2019 Домашната грижа за пациентите е възможност да се облекчи работата на болничните заведения. Медицинската сестра има огромна роля в предоставянето на грижи в дома на пациента. Както в Европа, така и във Великобритания, домашната грижа има за цел да подобри   - 138 - PROCEEDINGS OF UNIVERSITY OF RUSE - 2021, volume 60, book 8.5. и подпомогне оздравителният процес на болните пациенти (Ehrenfeld M., 1998; Madigan EA, 2012).  Във Великобритания грижата в домашни условия е достъпна за всеки, независимо от доходите. Случаите, в които може да се получи помощ от NHS са следните: 1. Помощ след изписване от болнично заведение - след обсъждане със служителите на болничното заведение, GP (личен лекар), социален работник или здравен специалист. NHS предлага пакети за здравна грижа, в зависимост от нуждите на пациента. Те включват здравна грижа,  персонална  грижа  (помощ  при  извършване  на  хигиенни  тоалети,  преобличане  и хранене), почистване на дома на пациента, пазаруване и т.н.; безплатно оборудване на дома на пациента с парапети за живущи в къща със стъпала, помощни дръжки за баня и тоалетна, рампа за инвалидна количка, столове за баня и тоалетна (в случаите, когато пациентът е трудно подвижен, страда от Множествена склероза, паркинсон, деменция). Помощните средства се осигуряват безплатно от болницата или социалната служба по местоживеене. 2. Помощ за пациенти, живеещи в домове за медицинска грижа - NHS изплаща на домът за грижа £158.16 (британски лири) всяка седмица за осигуряване на допълнителна здравна грижа. Тази помощ се урежда от GP (личен лекар), социален работник или главната медицинска сестра, която изписва пациента от болничното заведение. 3. Грижите  за  бременната  стартират  веднага  след  установяване  на  бременност  (в домашни условия чрез тест за бременност). Бременната си записва час в най-близката до дома й  практика  на  акушерките.  NHS  осигурява скрининга  на  бременната,  който  включва  10 прегледа по време на бременност и 7 прегледа при всяка следваща бременност, безплатни кръвни тестове, тестове за установяване синдром на Даун, сифилис, Хив, хепатит Б, таласемия и  др.  Акушерката  снема  анамнеза  от  бременната,  задава  следните  въпроси:  къде  живее бременната и с кого, в брак или не, предишни бременности, аборти, деца, дали употребява алкохол, цигари, наркотици и в какво количество, фамилни заболявания, алергии, дали работи и какво. Прегледите могат да се осъществят в дома на бременната, в центъра за детска грижа, при личен лекар или в болнично заведение .  Водеща  роля  в  планирането,  организирането  и  реализирането  на  дългосрочната здравната грижа има т. нар. Health visitor (здравен работник). Тази длъжност  може да се изпълнява от регистрирана акушерка и/или медицинска сестра, която е преминала допълнителен курс на обучение «Specialist Community Public Health Nursing - Health Visiting (SCPHN- HV)» за период от 45 седмици. Тя трябва да притежава отлични комуникативни умения, добра организираност на действията си, компетентност, умение да се справя в критични ситуации.  Здравният  работник  има  правото  да  работи  самостоятелно  или  като  част  от  екип. Работата му е свързана със семейството- грижата за майката по време на бременност и следродилен период („antenatal and prenatal pregnancy“). Помага на родителите да посрещнат новороденото вкъщи, съветва майката как да кърми бебето си-кога и как да захранва, как да къпе и облича. Следи за развитието на детето от периода на раждане-един път месечно до навършване на 6месеца; един път на всеки 2месеца-от 6 месечна до 12 месечна възраст на детето; един път на всеки 3месеца при деца от 12месеца до 5годишна възраст. Оценява развитието на детето на 2годишна възраст- дали усвоява/учи се на нови навици; на 5годишна възраст-дали  детето  е  готово  за  училище.  Докладва  на  общопрактикуващия  лекар  и акушерката (NHS, 2021a; NHS, 2021b; NHS, 2021c).   ИЗВОДИ  Световната  тенденция  е  в  подобряването  на  услугите,  които  медицината  може  да предложи, в частност подобряване на грижата в дома на пациента. С оглед на нуждата от домашна грижа по света и у нас, ролята на медицинската сестра в предоставяне на домашна грижа е от изключителна важност. Бъдещето е във възможността болният пациент да получава адекватна, добре планирана и добре изпълнена домашна грижа.    - 139 - PROCEEDINGS OF UNIVERSITY OF RUSE - 2021, volume 60, book 8.5. 