 ВЪВЕДЕНИЕ Сърдечната недостатъчност (СН) е клиничен синдром, характеризиращ се с типични субективни  симптоми,  като  задух,  подуване  на  глезените  и  умора,  които  могат  да  са придружени от обективни признаци, като повишено югуларно венозно налягане, белодробни хрипове и периферни отоци. Явява се в хода на много заболявания на сърдечно - съдовата система.  Причинява  се  от  структурни  или  функционални  сърдечни  увреди,  водещи  до намаляване на сърдечния дебит и/или повишаване наляганията в сърдечните кухини в покой или при натоварване (Ponikowski et al.,2016). Казано по друг начин- налице е затруднено изтласване и/или затруднено пълнене на сърцето. Рентгенография на гръден кош показва дилатирано сърце и белодробен застой (Mindova, S, 2020).  ИЗЛОЖЕНИЕ Епидемиология на СН В Европа и в другите развити страни по света честотата на симптомната СН е между 1 и 2%. Това означава, че при европейско население от около 900 млн, около 10 млн са с клинични прояви на синдрома. Почти още толкова са и хората с асимптомна сърдечна дисфункция. Разпространението на СН нараства до >10% след хората на 70 и повече години. (McMurray et al.,2012) Над 1 млн хоспитализации годишно в САЩ са заради сърдечна недостатъчност. При тези пациенти има много висок риск от ранни повторни хоспитализации в рамките на 30 дни след изписване от болница – до 24,4% от пациентите. (Krumholz HM et al.,2009). Друг голям проблем,  определящ  лошата  прогноза  на  пациентите  със  СН,  е  високата  смъртност.  44 Докладът е представен на студентската научна сесия на 20.05.2021 в секция МКДД с оригинално заглавие  на  български  език:  МЯСТО  НА  МИНЕРАЛКОРТИКОИДНИТЕ  РЕЦЕПТОРНИ  БЛОКЕРИ  В ЛЕЧЕНИЕТО НА ПАЦИЕНТИ СЪС СЪРДЕЧНА НЕДОСТАТЪЧНОСТ.   - 240 - PROCEEDINGS OF UNIVERSITY OF RUSE - 2021, volume 60, book 8.5. Приблизително 50% от пациентите умират до 5 години след поставяне на диагнозата. (Roger VL, Weston SA, Redfield MM, et al.,2004).  Класификация на сърдечната недостатъчност Има  различни  калцификации  на  сърдечната  недостатъчност.  Според  начина  на възникване  тя  може  да  е  остра  или  хронична,  според  заегната  сърдечна  половина  – левостранна, десностранна или тотална, според засегнатата фазата на сърдечния цикъл  – систолна, диастолна или систоно - диастолна, според основното хемодинамично нарушение – застойна, нискодебитна или смесена. Според тежестта на симптоматиката, пациентите се попадат в 4 функционални класа според класификацията на Нюйоркската кардиологична асоциация (NYHA) - табл.1 (McMurray et al.,2012) Табл.1 Класификация на NYHA според тежест на симптомите на СН Клас  Описание  Кратко описание Няма ограничения на физическата активност. Няма  симптоми, клас I  Обичайното физическо натоварване не води до  специфични за сърдечно задух, умора или сърцебиене.  заболяване Леко  ограничение  на  физическата  активност. Добро  състояние  при  покой,  но  обичайното клас II Леки симптоми физическо натоварване причинява задух, умора или сърцебиене. Изразено  ограничение  на  физическата активност.  Добро  състояние  при  покой,  но клас III  физическо  натоварване,  по-малко  от  Умерени симптоми обичайното,  води  до  задух,  умора  или сърцебиене. Неспособност  за  извършване  на  физическа дейност без дискомфорт. Възможно наличие на клас IV Тежки симптоми симптоми при покой. При физическа дейност дискомфортът се увеличава.  В новите ръководства за лечение на пациентите със СН са дефинирани три групи пациенти,  според  помпената  функция  на  лява  камера  (ЛК),  оценена  чрез  левокамерната фракция на изтласкване (ФИ на ЛК):  -  СН със запазена ФИ на ЛК (ФИ≥50%); -  СН с междинна ФИ на ЛК (ФИ=40-49%); -  СН с понижена ФИ на ЛК (ФИ<40%). (Ponikowski et al.,2016) Повечето клинични проучвания за СН след 1990 година включват пациенти на база именно оценка на ФИ на ЛК. Всички те показват, че само при пациентите с намалена ФИ на ЛК, съвременните терапевтичните подходи могат да намалят както заболеваемостта, така и смъртността от сърдечна недостатъчност. На този етап липсват доказателства по отношение пациентите със запазена ФИ.  Патогенеза на сърдечната недостатъчност с понижена помпена функция на лява камера Намалената  помпена  функция  на  ЛК  води  до  компенсаторно  активиране  на симпатикусовата нервна система (СНС) и ренин – ангиотензин – алдостероновата система   - 241 - PROCEEDINGS OF UNIVERSITY OF RUSE - 2021, volume 60, book 8.5. (РААС). Активирането на тези две системи е известно още като неврохормонално активиране. Това  в  началото  води  до  поредица  компенсаторни  механизми,  подобряващи  сърдечно  - съдовата фукция и сърдечния дебит в краткосрочен план. Активацията на СНС води до повишена  сърдечна  честота,  повишен  контрактилитет  на  ЛК,  вазоконстрикция  и допълнително активиране на РААС. От своя страна стимулирането на РААС също се свързва с  вазоконстрикция,  повишено  артериално  налягане,  хипертофия  на  ЛК  –  мускулатура, задръжка на соли и вода, както и до повишен тонус на СНС. Тези процеси същевременно засилват фиброзната трансформация на ЛК – мускулатура и трайното им активиране води до прогресия на СН с прогресивно понижение на ФИ на ЛК.   Съвременна терапия на сърдечна недостатъчност с понижена ФИ на ЛК Противопоставянето на патологично активираните неврохормонални системи стои в основата  на  съвременната  успешна  терапия  на  СН  с  понижена  ФИ  на  ЛК.  Основните медикаметни,  понижаващи  активността  на  СНС  са  бета-блокерите,  като  проведените клинични проучвания при СН доказват, че на този етап само Carvedilol, Bisoprolol, Metoprolol Succinat  и  Nebivolol  са  подходящи  за  използване  медикаменти  от  групата.  Патологично активираната РААС може да се повлияе благоприятно при използване на инхибитори на ангиотензин-конвертиращия ензим (АСЕ-инхибитори), като всички представители на групата са  подходящи  за  лечение  на  СН.  Блокерите  на  ангиотензиновите  рецептори  (АРБ)  са алтернатива на АСЕ-инхибиторите (при непоносимост към последните) за лечение на СН, като подходящи представители са Valsartan и Candesartan.  Друга  доказана  група  медикаменти,  способна  да  повлияе  ползотворно  върху активираната РААС са минералкортикоидните рецепторни антагонисти (МРА). Активираните минералкортикоидни рецептори играят важна рола в патофизиологията на СН с понижена ФИ на ЛК. Те се активират от алдостерон и/или кортизол, повишени при много пациенти със СН с понижена ФИ на ЛК, въпреки провежданата терапия с максимално поносими дози В-блокери и/или АСЕ-инхибитори (или АРБ). Основната роля на алдостерона е да повиши реабсорцията на  натрий  и  вода  в  бъбреците  за  сметка  на  повишена  загуба  на  калий  и  магнезий. Същевременно той патологично въздейства на сърцето, бъбреците и кръвоносните съдове, причинявайки  миокардна  и  съдова  фиброза,  ендотелна  дисфукция,  намалява  съдовата разтегливост, нарушава функцията на барорецепторите и улеснява тромбозата. По този начин алдостеронът участва в патогенезата не само на СН, но и на много други сърдечно – съдови заболявания, като артериална хипертония, миокардна исхемия и инфаркт, мозъчен инсулт, бъречна недостатъчност. Основния  представител  на  групата  на  МРА  е  Spironolacton.  Приложението  му  при пациенти със СН с понижена ФИ на ЛК има много позитивни последствия, като в проучването RALES, чe установено да намалява смъртността по всяка причина с 30% и хоспитализациите по повод влошена СН с 35%. (Bertram Pitt, el al.,1999). Препоръчителната доза на медикамента при пациентите със СН е от 25 мг до 50мг/дн.  За съжаление, медикаментът има и сериозни странични  ефекти,  свързани  с  липсата  на  специфичност  при  блокиране  на минералкортикоидните рецептори, като същевременно се свързва и с прогестеронови, и с андрогенни рецептори. Това води при част от жените до менструални смущения, а при мъжете до  гинекомастия  (уголемяване  на  млечните  жлези)  –  понякога  само  едностранна.  Тези потенциални странични ефекти са избегнати при другия основен представител от групата на МРА – Eplerenon. Той се различава от Spironolacton най – вече по своята висока селективност и  нисък  афинитет  към  прогестеронови  или  андрогенни  рецептори.  Това  води  до прежебрежимо  ниска  честота  на  неблагоприятни  странични  хормонални  ефекти,  като същевременно се запазва позитивният ефект на минералкортикоидния антагонизъм върху функцията на сърдечно – съдовата система. В проучването EMPHASIS-HF сред пациенти със СН  при  ФИ  на  ЛК<35%,  Eplerenon  редуцира  общата  смъртност  с  24%,  а  риска  от хоспитализация по повод СН с 42%. (Zannad F et al.,2011) Препоръчителната дозировка на медикамента е от 25мг през ден (12,5мг/дн) до 50мг/дн, като основният определящ фактор е нивото на Калий в серума (прицелна стойност 5,0 до 5,4ммол/л).   - 242 - PROCEEDINGS OF UNIVERSITY OF RUSE - 2021, volume 60, book 8.5.  ИЗВОДИ  В съвременна терапия на СН с ниска ФИ на ЛК са налице достатъчно доказателства за групи  медикаменти,  подобряващи  значително,  неблагоприятната  изходна  прогноза  на пациентите  по  отношение  риск  от  хоспитализации  и  смъртност.  Бета-блокери,  АСЕ-инхибитори (или АРБ), МРА са все медикамети с доказани ползи при тази група пациенти и стоят в основата на съвременните терапевтични комбинации. В последните години към тези медикаменти са причислени и ангиотензинрецепторен неприлизинов инхибитор (ARNI), както и инхибиторите на SGLT- рецептори, за които също са събрани достатъчно доказателства за подобрена прогноза при гореописаната група пациенти. За разлика от тях, други медикаменти има чисто симптоматични ефекти. Към тях спадат дигиталисовите препарати, бримковите диуретици  и  вазодилататорите,  които  спомагат  за  намаляване  на  оплакванията,  но  не подобряват далечната прогноза на пацинтите със СН с ниска ФИ на ЛК. Прилагани в правилна доза,  при  подходящи  пациенти,  съвременните  терапевтични  средства  дават  достатъчно надежда за бъдещето на тези до скоро обречени хора.   