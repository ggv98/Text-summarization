 ВЪВЕДЕНИЕ Токсичната епидермална некролиза (TEN), известна още като синдром на Lyell, е рядко животозастрашаващо  дерматологично  заболяване,  което  се  характеризира  с разпространението  на  еритема,  некроза  и  булозна  трансформация  на  епидермиса  и лигавиците,  и води до сепсис и/или смърт. Лезиите на лигавиците могат  да доведат  до стомашно-чревно кървене, дихателна недостатъчност, зрителни и урогенитални усложнения (Toxic epidermal necrolysis, 2015). Болестта причинява отделяне на най-горния слой на кожата (епидермиса) от долните слоеве на кожата (дермата) по цялото тяло, оставяйки тялото податливо на тежка инфекция. Смъртността варира около 25-30 % в резултат на сепсис и полиорганна недостатъчност. Заболяването може да се развие във всички възрастови групи (More on Toxic Epidermal Necrolysis, ICD L51.2). Честотата на заболяването е между 0,4 и 1,9 случая на един милион всяка година. Токсичната епидермална некролиза и синдромът на Stevens-Johnson са много тежки форми на erythema multiforme, като състоянието се нарича Токсична епидермална некролиза, когато е засегната над 30 % от повърхността на тялото. Заболяването се нарича синдром на Stevens-Johnson при засягане на по-малко от 10 % от телесната повърхност. Междинната форма при засягане  на  10-30  %  от  телесната  повърхност  се  нарича  "синдром  на  Stevens-Johnson  / токсична епидермална некролиза". Въпреки че синдромът на Stevens-Johnson и токсичната епидермална некролиза се включват към спектъра на заболявания, който включва еритема мултиформе, те се разглеждат като отделни състояния.  ИЗЛОЖЕНИЕ Най-често токсичната епидермална некролиза е лекарствено-индуцирана. Съществуват  34  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: ТОКСИЧНА ЕПИДЕРМАЛНА НЕКРОЛИЗА /БОЛЕСТ НА ЛАЙЕЛ/.   - 187 - PROCEEDINGS OF UNIVERSITY OF RUSE - 2020, volume 59, book 8.5. обаче и други нарушения и състояния, които също могат да бъдат потенциална причина за развитието на TEN, включително инфекция, злокачествени новообразувания и ваксинации. Токсичната епидермална некролиза е доста своеобразно състояние и появата му, както и прогнозата е трудно да се предскаже. Лекарствени реакции са докладвани при 80-95 % от всички случаи на синдромът на Lyell. Медикаментите, които  най-често  причиняват  токсична епидермална некролиза, са: антибиотици - сулфонамиди (сулфаметоксазол, сулфадиазин, сулфапиридин), бета-лактамни антибиотици  (цефалоспорини,  пеницилини,  карбапенеми),  нестероидни противовъзпалителни  лекарства,  алопуринол,  антиметаболити  (метотрексат), антиретровирусни лекарства (невирапин), кортикостероиди, анксиолитици, антиконвулсанти (фенобарбитал, фенитоин, карбамазепин, валпроева киселина). Освен с медикаменти възникването на изброените синдроми, макар и рядко, се свързва и с някои инфекции – инфекция с Mycoplasma pneumoniae, херпесни вируси, грипни вируси, хепатитни вируси (Пишмишева, М. и колектив, 2017). Заболяването е със сравнително ниска честота: за TEN приблизително 1-2 случая годишно на 1 млн. население и за SJS до 6 случая годишно на 1 млн. души. В последните години има тенденция за увеличаване на честотата – вероятно  поради  асоциирането  му  с  костно-мозъчни  трансплантации,  мозъчни  тумори  и Lupus  Erythematosus.  Ролята  на  имунната  система  в  точната  патогенеза  на  токсичната епидермална  некролиза  остава  неясна.  Заболяването  се  приема  за  имуномедиирана цитотоксична реакция, целяща да унищожи кератиноцитите, експресиращи чуждия антиген.  Рискови фактори за развитие на синдрома на Lyell са: HIV-позитивни индивиди имат 1000 пъти по-голям риск от развитие на заболяването в сравнение с останалите хора. Причината за този повишен риск не е ясна. Смята се и че някои генетични фактори са свързани с повишен риск от развитие на токсична епидермална некролиза.  Токсичната епидермална некролиза води в крайна сметка до обширно кожно засягане със зачервяване, некроза и отделяне на повърхностния слой на кожата и лигавицата. Преди развитието на тези тежки клинични находки, пациентите често имат грипоподобен продром с общо неразположение. Анамнеза за лекарствена експозиция съществува за средно 14 дни (варираща от 1 до 4 седмици) преди началото на симптомите (More on Toxic Epidermal Necrolysis, ICD L51.2). Клинично  заболяването  се  проявява  след  различно  дълъг  латентен  период  (до  4 седмици) и започва с неспецифични симптоми: температура, отпадналост, главоболие, болки в ставите и мускулите, гадене, повръщане. На по-късен етап се появява „парещ” обрив, който започва най-често от лицето и горната част на торса. Ключова за диагнозата SJS/TEN е наличието  на  триадата:  лигавични  ерозии,  таргетни  лезии  и  епидермални  некрози  със свличане на епидермиса (Pishmisheva, M. et all, 2017). Симптоми и прояви Пациентите  с  токсична  епидермална  некролиза  описват  общото  си  състояние  като грипоподобно: неразположение, обрив, треска, кашлица, артралгия, мускулна болка, ринит, главоболие, липса на апетит, гадене и повръщане, със или без диария. Други продромални симптоми  и  признаци  включват  конюнктивит  (32%),  фарингит  (25%)  и  сърбеж  (28%). Продромалните симптоми и признаци траят от 1 ден до 3 седмици. В началния етап кожните обриви са слабо определени. В рамките на час до няколко дни обривът се слива в едно цяло с образуването на мехури и епидермални формации на листа. Най-често тези лезии се развиват по  торса  и  лицето.  Болката  в  мястото  на кожните  лезии  е  преобладаващият  симптом  и тежестта  му  често  е  пропорционална  на  появата  на  лезиите  (особено  в  началния  етап). Развитието  на ерозия на лигавицата (при 90% от  пациентите), като правило, предхожда развитието на кожни лезии. Най-често страда лигавицата на орофаринкса, а след това очите и гениталиите. В устната кухина се усеща болка или парене. Синдромът  на  Лайел  се  характеризира  със  следните  промени  в  лабораторните параметри: • в кръвна картина - увеличение на СУЕ, левкоцитоза, отсъствие на еозинофили;   - 188 - PROCEEDINGS OF UNIVERSITY OF RUSE - 2020, volume 59, book 8.5. • повишена коагулация на кръвта; • повишаване на нивото на урея, остатъчен азот и чернодробни проби; •намаляване на общ белтък в кръвта и увеличаване на броя на глобулините. Биопсия  на  засегнатата  кожа  разкрива  некроза  на  епидермиса,  а  в  слоевете, разположени по-дълбоко - имунни клетки, оток, мехури. В хода на заболяването, Токсичната епидермална некролиза преминава през 3 етапа:     - първият  етап  се  характеризира  с  влошаване  на  доброто  състояние  на  пациента, появява се сънливост, телесната температура се повишава и ориентацията в пространството се губи. По-късно върху кожата се появяват хиперемични огнища, чувствителността в тази зона се увеличава; - вторият  етап  -  хиперемични  огнища  се  увеличават  по  размер,  възниква свръхчувствителност. Кожата ексфолира, появяват се мехурчета, жажда, количеството на слюнката намалява; - третият  етап  -  пациентът  е  изключително  отслабен,  признаците  на  дехидратация преобладават. В случай на ненавременно предоставяне на медицинска помощ, вероятността от смърт е висока. Диференциална  диагноза  -  токсичната  епидермална  некролиза  трябва  да  бъде диференцирана от дерматит, пемфигус, херпес, херпетиформен дерматит на Дюринг, булозна епидермолиза.  Тези  патологични  процеси  са  със  същата  природа  и  симптоматика,  но синдромът на Джонсън започва с появата на мехури по лигавиците на устата, а синдрома на lyell започва с лицето и градуално покритие на цялото тяло.  Лечение В  основата  на  лечението  е  поддържаща  терапия,  която  включва  прилагане  на антибиотици,  кортизонови  препарати,  протеинови  и  водно-солеви  инфузии,  витамини, некректомия. Терапията трябва да продължи, докато епителът на пациента не се регенерира. Мерките за подкрепа включват изолация на пациента, контрол на течности и електролити, добро хранене, контрол на болката и защитни превръзки. Ранното насочване на пациенти в център за изгаряне или център за интензивно лечение може да намали риска от инфекция, смъртност и продължителност на хоспитализацията. Елиминирането  на  лекарства  (ако  бъдат  идентифицирани)  трябва  да  се  извърши възможно най-бързо. Според резултатите от едно наблюдателно проучване смъртността при пациентите може да бъде намалена от 26% на 5%, ако пациентът е под въздействието на лекарства с кратък полуживот и ако тези лекарства се елиминират от тялото не по-късно от ден преди развитието на мехури или ерозия. Основните усложнения обикновено се ограничават до засегнатите органи и системи (т.е. кожата и лигавиците) и включват: • Промени в пигментацията на кожата • Загуба и дегенерация на ноктите • Анхидроза (невъзможност за изпотяване) • Цикатрикси, алопеция • Изсушаване на кожата, което води до дълбоки ерозии по кожата •  Хронична  ксеростомия  -  състояние,  при  което  устната  кухина  е  по-суха  от нормалното и води до проблеми с храненето и промени в структури на хранопровода • Вулвовагинална синехия • Фимоза • Хронична ерозия на лигавицата на устата и гениталиите. От голямо значение за благоприятен изход от заболяването са качествените здравни грижи, добра хигиена на кожата за минимизиране на риска от допълнителни инфекции. Оздравителният процес е бавен,  на местата на засегнатата кожа остават пигментации за около 2-4 месеца. Понякога се уврежда и черния дроб, бъбреците и сърцето. Заболяването невинаги има благоприятен изход, въпреки лечението. Прогноза   - 189 - PROCEEDINGS OF UNIVERSITY OF RUSE - 2020, volume 59, book 8.5. Според различни оценки смъртността варира от 10 до 70%. Прогнозата ще зависи от качеството  на  грижата  за  пациента  и  колко  бързо  ще  започне  лечението.  Сепсисът  и многосистемната  органна  недостатъчност  са  основните  причини  за  смъртта.  Загубата  на епител  може  също  да  направи  човек  уязвим  към  бактериални  и  гъбични  инфекции. Отхвърлянето на многослойния епител на лигавиците може да доведе до стомашно-чревен кръвоизлив, дихателна недостатъчност и увреждане на пикочно-половата система. Поради значителна загуба на течности и невъзможност да понасят оралното поглъщане, пациентът може да развие хиповолемия, остра тубулна некроза и шок. Възрастта, площта на засегнатия епидермис и серумните нива на урея са най-важните прогностични  фактори  за  токсична  епидермална  некролиза.  Смъртността  при  децата  е значително по-ниска, отколкото при възрастните. Пациентите в напреднала възраст имат лоша прогноза. Други отрицателни прогностични фактори включват: •Повишени нива на креатинин •Нарушено дишане • Тромбоцитопения • Лимфопения • Неутропения • Левкопения • Сепсис Профилактика За предотвратяване на болестта на Лайел трябва да се спазват следните правила: - спазване режима на дозиране, предписан от лекаря; - при посещаване на лекар, да се съобщава за наличието на алергични реакции към лекарства; - да не се  приемат повече от 5 лекарства (ако това не се изисква от режима на лечение); - при наличие на предразположение към алергии, не може да се прилага самолекуване; - при първите симптоми на развитието на болестта незабавно да се потърси медицинска помощ.  ИЗВОДИ Синдромът на Лайел е опасно заболяване, което може да доведе до летален изход при несвоевременно  лечение.  Специфичните  симптоми  помагат  да  се  диагностицира заболяването,  а  правилното  лечение  предотвратява  усложненията  и  увеличава преживяемостта. При благоприятен ход на патологията симптомите изчезват след 7-10 дни. Хората с предразположение към алергии трябва да следват мерките за предотвратяване на токсична епидермална некролиза.  