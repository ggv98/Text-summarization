 ВЪВЕДЕНИЕ Познанията  в  областта  на  теорията  на  проектирането  и  на  изследването  на характеристиките на зъбни предавки изискват анализирането и прилагането на научните достижения на световноизвестни учени и професионалисти в съответната област. Освен  това,  с  покачването  на  енергийните  разходи  и  притеснения  за  глобалното затопляне,  на  преден  план  се  явяват  научните  изследвания.  Редица  проучвания  и  нова информация относно необратимите разходи за енергия и последващият удар на тези разходи имат международно и национално значение. Проектирането на предавките е много важен проблем в областта на предаването на сили. Целта на изследването, представено в доклада, е да се анализират особеностите на планетните предавки, тяхното предназначение и техните предимства. Това наложи извършването на задълбочено теоретично изследване на постиженията на известни автори в областта на конструирането и приложението на планетни предавки.  В сравнение  с  цилиндричните  зъбни  предавки  и  редуктори,  планетните  предавки  се характеризират  с  няколко  значими  предимства,  като  например:  съосност,  по-добро съотношение „предавана мощност спрямо габаритни размери“, по-благоприятно съотношение „предаван въртящ момент спрямо тегло“, увеличена енергийна ефективност, компактност, сравнително високи предавателни отношения.  Поради  тази  причина,  планетните  предавки  намират  широко  приложение  в аеронавтиката, автомобилната индустрия, общото машиностроене, отбраната и енергетиката. Затова и многобройни изследователски разработки и публикации третират проблемите на планетните предавки през последните десетилетия.  ИЗСЛЕДВАНЕ НА РАЗЛИЧНИ КОНСТРУКЦИИ НА ПЛАНЕТНИ ПРЕДАВКИ Планетните предавките са важни зъбни предавк, които се използват много често в различни машини и механизми, предаващи въртящ моменти и сили.                                                   1 Докладът е представен на студентската научна сесия на 16.05.2018 в секция „Транспорт и машинознание“ с оригинално заглавие на български език: ТЕОРЕТИЧНО ИЗСЛЕДВАНЕ НА ПЛАНЕТНИ ПРЕДАВКИ   - 37 - PROCEEDINGS OF UNIVERSITY OF RUSE - 2018, volume 57, book 4.1. Планетните предавки се използват в случаите, където е необходимо предаваният въртящ момент да се изменя по големина и направление при съответно изменение на честотата на въртене, както и в агрегати или механизми, които осигуряват разпределяне на въртящия момент за задвижващите мостове в колесните машини и за задвижване на верижни машини.  Автотракторните двигатели с вътрешно горене, например, имат съществен недостатък – нисък коефициент на приспособяемост по отношение на въртящия момент.  Това  означава,  че  въртящият  момент  на  двигателя  се  увеличава  незначително  с намаляване на честотата на въртене на коляновия вал, което става ясно от външната скоростна характеристика на двигателя. Поради тази причина, автотракторният двигател само частично преодолява изменението на съпротивлението при движение на машината, като се изменя количеството на подаваното гориво. Поради този недостатък на двигателя е необходима употребата на планетна предавателна кутия, която е в състояние да изменя в широки граници въртящия момент.  Планетните предавки се използват в силовото предаване на колесни и верижни машини както като основни, допълнителни и предавателни кутии в съчетание с хидротрансформатор, така и като допълнителен редуктор към предавателните кутии. Най съществените предимства на планетните предавки са: - Малки габарити и маса: Голяма компактност в сравнение с други зъбни предавки - благодарение на разпределението на натоварването между няколко сателита. Освен това, мощността може да се предава от няколко силови потока при едновременно натоварени степени на планетни предавки. - Малки модули на зъбните колела. - Отсъствие на радиално натоварване в опорите на основните звена на планетната предавка благодарение на симетричното разположение на съответните колела. Това дава възможност  да  се  използват  лагери  с  малки  размери.  Освен  това  може  да  се  използват конструкции с плаващи звена. В този случай, на едно от основните звена не се поставят лагери, а се центрова спрямо зъбния венец, в резултат на което размерите на предавателната кутия се намаляват значително. - Висок коефициент на полезно действие при отсъствие на циркулация на мощност, което се определя от правилния избор на кинематична схема. -  Използване  на  зъбни  колела  с  постоянно  зацепване  и  фрикционни  елементи  за превключване на предавките, което позволява включване под натоварване.               Фиг. 1 Приложение на планетни предавки, Rohloff SPEEDHUB 500/14   - 38 - PROCEEDINGS OF UNIVERSITY OF RUSE - 2018, volume 57, book 4.1. Друго  важно  предимство  на  планетните  предавки  е  тяхната  висока  надеждност.  В допълнение, планетните предавки имат много широко приложение – в транспортните средства (Фиг.  1),  в  корабостроенето,  в  машиностроенето  и  в  други  индустриални  случаи,  които изискват предаването на голяма сила и мощност при високи ъглови скорости. На Фиг.1 е изобразена скоростна кутия от фирмен каталог, която съдържа планетна предавка, вградена в главината на  техническата система. Въпреки малките си габаритни размери, системата дава възможност за промяна на предавателното число в много широки граници. Особеностите на конструкцията, посочена на Фиг.1, са анализирани подробно в  (Dobreva, A., & Stoyanov, S., 2012): Друг добър пример за използването на планетните предавки е конструкцията, показана на Фиг. 2. Тази конструкция е част от скоростна кутия на превозно средство, с която е възможно да се намалят значително загубите от пренасяне на въртящ момент от ДВГ до движещите колела, с което конструкцията става значително по-конкурентно способна.                 Фиг.2 Планетна предавателна кутия използвана от Ferrari във Formula 1  СИМУЛАЦИОННИ ИЗСЛЕДВАНИЯ НА ПЛАНЕТНИ ПРЕДАВКИ В (Dobreva, A., & Stoyanov, S., 2012) се представя изследване на вътрешното зацепване в планетни  предавки  по  отношение  на  оценяването  на  основните  параметри  на  този  вид зацепване. Проучването и теоретично изследване на други особености на планетни предавки са продължени и представени в (Dobreva, A., 2013).  В (Stoyanov, S.& Dobreva, A., 2010) и (Dobrev, V., Stoyanov, S. & Dobreva, A., 2015), авторският екип извършва оптимизационно изследване на планетни предавки от транспортни средства по различни якостни и експлоатационни критерии. Основната цел на проучването на тези автори в съответната тематична област е да се извърши компютърно симулационно изследване на специфичните особености на поведението на планетни предавки.  ИЗВОДИ Употребата, изучаването, развитието и доусъвършенстването на планетните предавки ще допринесат за разширяване на приложението на тези предавки в индустрията и транспорта. Благодарение на предимствата на планетните предавки могат да се намалят част от разходите в отделни сектори на производството.    - 39 - PROCEEDINGS OF UNIVERSITY OF RUSE - 2018, volume 57, book 4.1. В прогнозите за развитието на планетните предавки се твърди, че тези предавки ще бъдат сред най-масово използваните системи за предаване на въртящи моменти и мощности през следващите тридесет години.  