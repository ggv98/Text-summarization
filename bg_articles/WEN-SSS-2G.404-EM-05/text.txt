 ВЪВЕДЕНИЕ В днешно време голяма част от горите на света стават обект на изсичане. Всяка година все повече гори са изсичани от дървoсекачите за производството на дървесина и гориво. Но така човечеството не си дава сметка, че  по този начин унищожава околната среда и създава много проблеми.21 Сред най-сериозните екологични проблеми българите смятат на първо място изсичането на горите, а след това липсата на залесяване, умишлените палежи, замърсяването на въздуха, незаконните сметища, липсата на достатъчно екологично съзнание у хората. Дърветата са част от майката природа и играят важна роля за живота на планетата, затова хората не трябва да се отнасят по такъв жесток начин към тях, а трябва да се стремят да бъдат запазвани. Чрез изсичането им се намаляват източниците на кислород и вода, защото те са основен източник на въздуха, който хората и останалите живи същества дишат. Факт е също така, че дърветата са също толкова важни и за водата, с която се черпи енергия. Благодарение на тях пречиствателните станции пречистват питейната вода. Освен това те  имат голямо значение за кръговрата на водата и осигуряват дъждовете, които напояват почвата. От друга страна горите имат голямо значение за животинския и растителния свят, защото като се унищожават горите така изчезват  местните видове животни и загиват много растения.22  Целта на настоящия доклад е да бъде разгледан един от основните екологични проблеми в България, законите, мерките и инициативите за предотвратяването на изсичането на горите и да се предложи евентуално възможно решение на проблема. Задачите са:   Да бъдат разгледани причините, доказващи важността на дърветата.   Да бъде разгледан основния екологичен проблем в България-значителното намаляване на размера на горите и действията предприемани от страна на държавата и ЕС.                                                  20 Оригинално заглавие на български език: ГОРСКИЯ ФОНД НА БЪЛГАРИЯ КАТО ОБЕКТ НА СЪВМЕСТНО УПРАВЛЕНИЕ 21Izsichaneto na gorite, http://activefuture.org/index.php/2015/07/19/izsichane-na-gorite/74/, dostapno na 21.04.2018 g. 22Izsichaneto na gorite, http://activefuture.org/index.php/2015/07/19/izsichane-na-gorite/74/, dostapno na 21.04.2018 g.   - 38 - PROCEEDINGS OF UNIVERSITY OF RUSE - 2018, volume 57, book 5.3.   Да  се  разгледа  Световния  фонд  за  дива  природа-инициатор  в  разрешаването  на проблема с изсичването на горите в световен и национален аспект.    Да бъдат изведени конкретни изводи.                                                                             ИЗЛОЖЕНИЕ Седемнадесет причини, доказващи важността на дърветата  Изсичането на горите в България е сериозен екологичен проблем, загатнат накратко във въведението. Чрез изсичането на дърветата се намаляват източниците на кислород и вода, защото дърветата са основен източник на въздуха, който хората и останалите живи същества дишат. Също така, дърветата са важни и за водата, с която се черпи енергия. Освен това те  имат голямо значение за кръговрата на водата и осигуряват дъждовете, които напояват почвата. От друга страна, горите имат голямо значение за животинския и растителния свят.  Именно поради тези причини ще посочим 17 факта, доказващи важността на дърветата:23   Те  охлаждат  атмосферата,  имат корени  с  дълбочина  до  60  метра  и  извличайки подпочвените води, с температура от 10-12 градуса, я издигат нагоре и изпаряват през листата си, с което охлаждат атмосферата-носят хлад от земните недра.    Дърветата  понижават  нивото  на  подпочвените  води,  с  което  намаляват  влагата, например в основите на градските сгради. Също така намаляват преовлажняването на земеделските земи. Това става с помощта на същите тези до 60 м. дълбоки корени, по които водата прониква надълбоко, като по тръби. Ако няма дървета, водата ще остане в повърхностния почвен слой.    Дърветата задържат почвата, не само като намаляват отнасянето й, чрез задържането на водата, но и спират вятъра, което отново запазва почвата, а също така намаляват силата на падащите водни капки, което ограничава разрушителното действие върху почвата.   Дърветата изсушават почвата, чрез нуждата им от вода.    Те осигуряват сянка, с което намаляват жегата.   Дърветата задържат въглерода от въздуха, с което намаляват парниковите газове и намаляват температурата в глобален мащаб.   Намаляват силата на вятъра, с което спомагат и за задържане на снеговете.   Те имат шумоизолационен ефект в градовете.   Те са дом за много видове животни, основно птици и насекоми, но също така бозайници (катерици, белки, златки).   Дърветата осигуряват красота на градовете с тяхната зеленина, цветове, форма на короните и прохлада.   Те са основен източник на нектар и прашец за пчелите, също така на смола, разбира се дървесина и други ценни продукти.   Една от основните им функции е осигуряване на плодове.   Виреят на места, където не расте дори и трева, като например скалисти хълмове и върхове.  Планините  са  абсолютно  непригодни  за  земеделие,  но  са  подходящи  за дървета. Затова те не са конкурент на земеделието, а напротив-подкрепят го чрез осигуряване на постоянен дебит в реките.                                                  23Za darvetata i prirodata, http://darvetata.blogspot.bg/2013/09/darvetata-12-prichini-zasto-sa-vajni-za-gradovete.html, dostapno na 21.04.2018 g.   - 39 - PROCEEDINGS OF UNIVERSITY OF RUSE - 2018, volume 57, book 5.3.   Създават валежи като извличат влагата от почвата и подпочвените води до 60 м. дълбочина и през листата я изпаряват. Така се създава влажен въздух. През май и юни слънцето напича. Този влажен въздух се затопля от слънцето и се издига нагоре и настрани (по хълмовете и планините), срещайки студения горен въздух, при което кондензира и следобяд се развива купесто-дъждовна облачност и силни валежи. Ако ги нямаше дърветата, тези валежи нямаше да ги има и то на локално ниво, няма общо с някой циклон или влияние от атлантическия океан.   Гората  има  огромна  водозадържаща  стойност.  Без  нея  реките  нямаше  да  имат настоящия си сезонен режим, а щеше да са поройни, поради което не само, че нямаше да има питейна вода и вода за напояване, но и щеше да има наводнения, каквито България не е виждала. Доброто земеделие в България се дължи в голяма степен на залесените планини около равнините и котловините.   Създават кислород, без който животът на земята би бил немислим.   Предпазват почвата от ерозия. Основната грешка на хората, е че садят дървета, на които не могат да помогнат с поливки през първата година. Нужно е дървото да е максимално голямо, с максимално дълбоки корени, за да оцелее.    Те са източник на лекарства-билки, корени-естествени лекове за много болести. Намаляване на горския фонд на България-основен екологичен проблем-причини и решения за регулиране на проблема от страна на държавата и Европейският съюз Легалното и нелегално изсичане на горите в България представлява сериозен проблем за българската  природа. Направено  е  представително  проучване,  изготвено  по  поръчка  на Оперативна програма „Опазване на околната среда“ 2014-2020 и се открива, че сред най-сериозните екологични проблеми българите смятат на първо място изсичането на горите, липсата на залесяване, умишлените палежи, замърсяването на въздуха, незаконните сметища, липсата на достатъчно екологично съзнание у хората.24 Сеч в горските територии могат  да извършват само лица, които имат удостоверение за частна лесовъдска практика и имат изрично писмено позволително за сеч. То се издава от директора на съответното държавно горско стопанство за държавните горски територии, съответно от оправомощено от кмета на общината длъжностно лице – за общинските горски територии.25  Основните закононарушения в България са изсичане на дърва за огрев, за промишлена дървесина, сечи за създаване на ски курорти, нелегална търговия с дърва, умишлени пожари и преватизация на горски пространства от фирми. Ползването  на  дървесина  от  държавните  и  общински  горски  територии  е възмездно. Държавата осъществява социално подпомагане на лицата, чиито доходи, според утвърдени от нея критерии са, недостатъчни за осигуряване на отопление през отоплителния сезон.26 Немалка част от вековните гори в България са оцелели до днес благодарение на много български лесовъди, учени, природозащитници и представители на туристическите и ловни организации, които са положили усилия да защитят най-забележителните вековни гори в резерватите и национални паркове на България. Друга част от вековните гори са се запазили в недостъпни планински басейни и някои вододайни зони.27  Днес опазването на вековните гори и свързаното с тях биологично разнообразие е поставено като приоритетна цел в редица международни политически инициативи, по които България е страна, като например Министерската конференция за опазване на горите в Европа                                                  24Izsichaneto na gorite e seriozen ekologichen problem za Balgariya, http://activefuture.org/index.php/2018/01/03/izsichane-na-gorite-ekologichen-problem/, dostapno na 21.04.2018 g. 25Za kakvo se izpolzvat izsechenite darveta i kakvo e zabraneno?, https://pravatami.bg/10518, dostapno na 21.04.2018 g. 26Za kakvo se izpolzvat izsechenite darveta i kakvo e zabraneno?, https://pravatami.bg/10518, dostapno na 21.04.2018 g. 27Kak da spasim vekovnite gori, http://www.wwf.bg/get_involved/oldforests/save/, dostapno na 21.04.2018 g.   - 40 - PROCEEDINGS OF UNIVERSITY OF RUSE - 2018, volume 57, book 5.3. от 1993 г., Общоевропейската стратегия за биологичното разнообразие и ландшафта, приет на Министерската конференция “Околна среда за Европа” през 1995 г., както и в Плана за действие за горите в Европа на Европейската комисия от 2006 година.28  На национално ниво възможност за спасяването на вековните гори предоставят законови инструменти  като директивите  на  Европейския  съюз  за  опазване  на  природните местообитания и за опазване на дивите птици, транспонирани в Закона за биологичното разнообразие и Закона за горите. Въз основа на тези закони, през 2011 г. в България е одобрена специална система от режими за устойчиво управление на горите в Натура 2000, където е включено изискване поне 10% от територията на всяко горско местообитание да бъде отделена за осигуряване на гори във фаза на старост, за да се постигне благоприятно природозащитно състояние на конкретното природно местообитание и свързаните с него видове.29 Закона за горите урежда отношенията, свързани със собствеността и стопанисването-управлението, възпроизводството, ползването и опазването на горите в Република България. Целта на закона е съхраняването на българските гори като национално богатство - основен средообразуващ фактор, чрез възпроизводството и устойчивото им развитие и многоцелевото ползване в интерес на собствениците и обществото.30 До най-ефективно опазване на вековните гори се очаква да доведе вече предприетото от държавата определяне на зони за опазване на гори във фаза на старост върху не по-малко от 10% от площта на естествените гори в Натура 2000. Така определените зони трябва бъдат отразени в плановете на горските стопанства и в заповедите за обяваване на защитените зони от Натура 2000, с което ще се гарантира, че вековните гори няма да бъдат изсичани.31  „Натура 2000“ е екологична система от защитени зони в Европейския съюз. Основава се на 2 акта на ЕС: Директивата за птиците от 1979 година и Директивата за местообитанията (хабитатите) от 1992 година. Включва и природни резервати, където е изключена всякаква човешка дейност, но също така включва и частна собственост.32 По  оперативна  програма  „Опазване  на  околната  среда“  се  финансира  мярка  8.1 „Залесяване и създаване на горски масиви – разходи за създаване“.33  Тъй като дърветата са белите дробове на България решението е, да се пази това, което е останало от горите, да се залесят повторно обезлесените райони. За тези цели е необходима и силна държава. На много места, в това число и в България, определено липсват адекватни държавни структури, капитал и воля за справяне с проблемите.   Изсичането на горите е сериозен проблем в България, който може да бъде решен ако се приложат принципите на съвместното управление. Световен  фонд  за  дива  природа  -  инициатор  в  разрешаването  на  проблема  с изсичването на горите в световен и национален аспект   WWF е създаден от британски природозащитници и хора на бизнеса. Всичко започва през 1960 г., когато сър Джулиън Хъксли, известен британски биолог и първи директор на ЮНЕСКО, посещава Източна Африка, за да посъветва организацията на ООН за култура как да опазват биоразнообразието в района. При завръщането си в Лондон, той публикува няколко статии във вестник „Обзървър”, в който предупреждава британското общество, че скоростта, с която се разрушават хабитати и се изтребват животни е толкова висока, че в следващите 20 години  ще  изчезне  напълно  по-голямата  част  от  дивата  природа на  Източна  Африка.                                                  28Kak da spasim vekovnite gori, http://www.wwf.bg/get_involved/oldforests/save/, dostapno na 21.04.2018 g. 29Kak da spasim vekovnite gori, http://www.wwf.bg/get_involved/oldforests/save/, dostapno na 21.04.2018 g. 30Zakon za gorite, https://www.lex.bg/bg/laws/ldoc/2135721295, dostapno na 21.04.2018 g. 31Polovinata ot vekovnite gori na Balgariya sa pod zaplaha ot izsichane, http://www.wwf.bg/?254294/old-growth-forests-threatened-by-loggings, dostapno na 21.04.2018 g. 32Natura  2000,  https://bg.wikipedia.org/wiki/%D0%9D%D0%B0%D1%82%D1%83%D1%80%D0%B0_2000, dostapno na 21.04.2018 g. 33Myarka 8.1. Zalesyavane i sazdavane na gorski masivi – razhodi za sazdavane, https://evroprogrami.com/finansirashti-programi/razvitie-na-selskite-rayoni/predstoyashti-programi/izprati-na-priyatel-printiraj-spodeli/,  dostapno  na 21.04.2018 g.   - 41 - PROCEEDINGS OF UNIVERSITY OF RUSE - 2018, volume 57, book 5.3. Бизнесменът Виктор Столън прочита статиите и предлага подкрепата си, за да се наберат средства за разрешаването на проблема.34 Сър Джулиън Хъксли посреща това предложение с ентусиазъм и решава да създаде неправителствена организация заедно с Макс Никълсън - еколог и генерален директор на британска  организация  за  опазване  на  природата,  Питър  Скот  -  основател  на  тръста Уайлдфаул, и Ги Монфо - директор на голяма международна рекламна агенция. След няколко месеца, на  11  септември  1961  г., WWF е  официално  основана и  регистрирана  като благотворителна организация, базирана в Швейцария.35 За почти пет десетилетия WWF се превръща в една от най-големите и най-уважавани независими природозащитни организации в света. От 1985 г. насам WWF е инвестирала над 1,165 милиарда долара в повече от 11 хиляди проекта в 130 държави. Всичко това е част от кампанията да се спре нарастващото влошаване на околната среда на планетата и да се помогне на човека да живее в хармония с природата.36 Основните посоки, в които работи WWF, са промените в климата, горите, сладководните басейни, океаните и бреговете, растителните и животинските видове и токсичните вещества.37 През 2006 г. WWF създаде регистрирана организация в България. Страната има дълъг участък от световно значимата река Дунав, както и колекция от други природни съкровища, като редките гори в Странджа планина. WWF е активна в България от началото на 90-те години на миналия век. Дейностите за запазване първоначално са фокусирани върху Дунав и неговите притоци,  но  оттогава  са  се  превърнали  в  всеобхватна  програма,  включваща  работа  по опазването  на  горите  и  устойчивото  стопанисване  на  горите,  защитените  територии, сладководните води, селското стопанство и развитието на селските райони.38 Днес вековните гори заемат площ не повече от 150 000 хектара, или около 4% от всички гори в страната. WWF България идентифицира и картира най-ценните вековни гори извън защитените територии в Западна и Източна Стара планина, Западни Родопи и Средна гора. Установено  е,  че  само  1/5  (ок.  21  000  ха)  от  изследваните  гори  все  още  притежават характеристики на вековни.  Горите в природни и национални паркове не са в безопасност, като  се предприемат мерки за приемане на нови планове за управление на Пирин, Рила и Витоша да се отвори вратата към нови сечи в най-дивите части на планините, за да се удовлетворят съмнителни икономически интереси. 39 По данни на wwf.bg само 4% от българските гори са неповлияни от човешка дейност.  Над 50% от последните вековни гори в страната не попадат в защитени територии, обявяват представители на WWF. Това означава, че те не се ползват с висока степен на закрила и във всеки момент могат да бъдат унищожени.40  WWF по своя инициатива създават интерактивна карта, в която може да се следи в кои територии  има  разрешително  за  сечи.  По-голямата  част  от  заплахите  и  проблемите  в българските гори произлизат от човешкия фактор. Умишленото недостатъчно финансиране на държавните  горски  стопанства  и  политическите  назначения  с  цел  прикриване  на  лоши практики водят до днешното състояние на сектора.41  Съвместно  с  държавните  институции  WWF  е  разработила  редица  финансови  и административни мерки за защитата на вековните гори. WWF е и една малка част от целия                                                  34Istoriyata na WWF, http://www.wwf.bg/about_wwf/history/, dostapno na 21.04.2018 g. 35Istoriyata na WWF, http://www.wwf.bg/about_wwf/history/, dostapno na 21.04.2018 g. 36Istoriyata na WWF, http://www.wwf.bg/about_wwf/history/, dostapno na 21.04.2018 g. 37Istoriyata na WWF, http://www.wwf.bg/about_wwf/history/, dostapno na 21.04.2018 g. 38WWF in Bulgaria, http://www.wwf.bg/about_wwf/wwf_in_bulgaria/, dostapno na 21.04.2018 g. 39Polovinata ot vekovnite gori na Balgariya sa pod zaplaha ot izsichane, http://www.wwf.bg/?254294/old-growth-forests-threatened-by-loggings, dostapno na 21.04.2018 g. 40Polovinata ot vekovnite gori na Balgariya sa pod zaplaha ot izsichane, http://www.wwf.bg/?254294/old-growth-forests-threatened-by-loggings, dostapno na 21.04.2018 g. 41Izsichaneto na gorite e seriozen ekologichen problem za Balgariya, http://activefuture.org/index.php/2018/01/03/izsichane-na-gorite-ekologichen-problem/, dostapno na 21.04.2018 g.   - 42 - PROCEEDINGS OF UNIVERSITY OF RUSE - 2018, volume 57, book 5.3. процес  на  проучване  и  опазване  на  вековните  гори,  започнат  от  Института  за  гората. Държавата също полага неимоверни усилия, за да го институционализира.42  Опазването  на  вековните  гори  от  изсичане  ще  възстанови  доверието  на  широката общественост в държавата и работещите в горския сектор, като отговорни за устойчивото ползване на горските ресурси като най-важно национално богатство. Голямото значение на вековните гори за съхраняване на биоразнообразието и за поддържане на важни екосистемни услуги изисква специално внимание от страна на държавата и научната общност. 43  Спасяването на вековните гори в България и запазването им като природно наследство за бъдещите поколения зависи от всеки един човек и от волята как да бъдат управлявани българските гори. За постигането на тези цели WWF вече 15 години подпомага прилагането на независима и надеждна горска сертификация в България, която е доказан инструмент в световната  практика  за стимулиране  на  отговорното  управление  на  горските  ресурси  и опазването на биологичното разнообразие.44 Не на последно място Световният фонд за дива природа има за цел да промени нагласите, че гората е само източник на дървесина, след като тя опазва водата, която пием, пречиства въздуха, спира ерозията и свлачищата, дава убежище на 43 световно застрашени вида растения и животни, ограничава промените в климата, а също така е източник на вода, въздух, дом за много редки растения и животни и място за отдих и почивка.45 Става ясно, че има организации, които се занимават с опазването на горите в България но това не е достатъчно. Необходимо е правителството, потребителите на този така ценен ресурс и обществото да работят заедно и да се борят да спасят и запазят горския фонд на България, като паралелно с това се защитят персоналните интереси на всички заинтересовани страни в екосистемата. Поради тази причина авторите на настоящата разработка смятат, че един от основните възможни варианти за решаване на този сериозен екологичен проблем в България е прилагането на инструментите на една съвременна концепция за управление, каквато  е  ко-мениджмънта.  Чрез  така  нареченото  съвместно  управление  всички заинтересовани страни могат да се включат в процеса на  разработване и прилагане на нови, адаптирани към отделните потребности закони и решения относно този проблем, като след това всеки един от участниците в съвместното управление е по-склонен да се съобразява и да гарантира тяхното спазване, от което произтича и резултатността от неговото приложение. Благодарение на него отговорността за ресурса ще започне да се споделя между различните групи участници, както в общността, така и в правителството, тъй като те участват в цялостния процес по вземане, внедряване и прилагане на решения и по този начин ще се избегне един друг основен проблем, свързан  с незачитането на мненията на част от страните.  Други предимства, които могат да получат заинтересованите страни при прилагане на принципите на ко-мениджмънта са свързани с: възможността да си разпределят задачите и всеки един член да участва във вземането на решения; ефективното използване на всички ресурси;  възможността  заинтересованите  страни  да  координират  свойте  действия; възможността  да  се  зачитат  интересите  на  всички  участници  и  да  се  удовлетворят потребностите на всeки един от тях и редица други подобни предимства. Недостатъците, които съпровождат прилагането на ко-мениджмънта, но следва да бъде съблюдавано  тяхното  избягване  или  минимизиране  са  най  –  различни,  като  например: пораждане на конфликти между участниците; изразходване на много време при прилагането на този процес; недостатъчната компетентност на част от участниците, която обаче може да бъде решена именно чрез разпределението на задачите и всеки участник може да извършва                                                  42Polovinata ot vekovnite gori na Balgariya sa pod zaplaha ot izsichane, http://www.wwf.bg/?254294/old-growth-forests-threatened-by-loggings, dostapno na 21.04.2018 g. 43Polovinata ot vekovnite gori na Balgariya sa pod zaplaha ot izsichane, http://www.wwf.bg/?254294/old-growth-forests-threatened-by-loggings, dostapno na 21.04.2018 g. 44Kak da spasim vekovnite gori, http://www.wwf.bg/get_involved/oldforests/save/, dostapno na 21.04.2018 g. 45WWF  startira  natsionalna  kampaniya  za  opazvane  gorite  v  Balgariya, http://www.wwf.bg/?176601/wwfpetitionforestbulgaria, dostapno na 21.04.2018 g.   - 43 - PROCEEDINGS OF UNIVERSITY OF RUSE - 2018, volume 57, book 5.3. действия,  за  които  има  необходимите  знания  и  умения;  възникване  на  комуникационни бариери между правителството и общността и други.  ИЗВОДИ Въз основа на доклада се установи, че изсичането на горите е най-сериозният проблем на българската природа. Могат да се формулират следните конкретни изводи: - Една голяма част от проблемите и заплахите пред българските гори произлизат от недалновидното управление на горските ресурси.  - Световния фонд за дива природа е един от инициаторите в разрешаването на проблема с изсичането на горите в световен и национален аспект. - Съвместното управление е един от инструментите, който може да се използва за решаването на този сериозен проблем в България, свързан с изсичането на горите. Чрез ко-мениджмънта ще се постигне балансираност между правителството и общността, а това ще помогне за постигане на съвместни решения, също така ще се вземат под внимание мненията и желанията на всички заинтересовани страни. Разгледани са неговите предимства както и недостатъците, които трябва да бъдат избягвани или минимизирани.   