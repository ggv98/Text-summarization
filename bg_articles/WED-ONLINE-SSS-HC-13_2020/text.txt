 ВЪВЕДЕНИЕ Терминът „аутизъм“ произлиза от гръцката дума “autos”, който означава сам, затваряне в себе си, откъсване от външния свят, потъване в света на собствените преживявания, с отслабване или загуба на контакт с действителността (Petrova, S., & Vasileva, D. 2010). Терминът и диагнозата - детски аутизъм, са въведени за пръв път в научната общност от  американският  психиатър  Leo  Kanner.  Характерна  са  за  всички  расови,  етнически  и социално-икономически групи, като се среща пет пъти по-често при момчета в сравнение с момичета. Аутизмът е заболяване от групата на autism spectrum disorders (ASD). Отличава се с нарушения в развитието на мозъка, както вътреутробно на фетуса, така и след раждане на детето. Клиниката се проявява по-късно след раждане, най-често след 3-годишна възраст, но има и ранни случаи след първата година. Като  диагноза  аутизмът  представлява  сложна  съвкупност  от  емоционални  и поведенчески особености. Най-ясно изразени от тях са емоционална хладина, безразличие към заобикалящата действителност, нежелание за общуване и явно затваряне в себе си. Между  интелекта,  речта  и  социалното  общуване  е  налице  индивидуална  дисхармония. Учените смятат, че голяма част от аутистите са със съхранен интелект, но с проблеми в насочеността му (Matanova, V., 2003). Първоначално  причините  за  аутизма  са  разглеждани  като  неадекватни  родителски грижи.  В  последващи  изследвания  се  конкретизират  редица  неврологични,  генетични  и биохимични  причини.  Все  по-популярно  става  мнението,  че  аутизмът  е  резултат  от разнообразни нарушения на развитието. Според специализираната психология те могат да се класифицират като: наследствени, вродени и придобити (Matanova, V., 2003)  ИЗЛОЖЕНИЕ През последните няколко години се докладва повишена честота на нарушенията от аутистичния  спектър  от  Центъра  за  контрол  на  заболяванията  (CDC)  и  от  Мрежата  за мониторинг на аутизма (ADDM, USA). В САЩ през 2018 година, в аутистичния спектър е  43  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: АУТИЗЪМ – НУЖНИТЕ АКУШЕРСКИ ГРИЖИ.   - 239 - PROCEEDINGS OF UNIVERSITY OF RUSE - 2020, volume 59, book 8.5. диагностицирано 1 на всеки 59 деца, през 2000 година ─ 1 на 150, а в началото на 90-те години ─ 1 на 10 000. В Дания, проблемът се среща при 12.4 на 1000 деца, 26.8 на 1000 в Исландия, 5.4 във Франция, според официално изследване на Аутизъм Европа. Официални статистически данни за броя на засегнатите у нас от аутизма, както и за разпределението  им  по  възрасти  няма.  Според  официалните  източници  на  информация (НЦОЗА), броят на децата с генерализирано разстройство на развитието е 409 за 2009 г., 411 за 2010 г., 436 за 2011 г., 447 за 2012 г. Редица изследвания  съобщават,  че  деца  с  аутизъм  се  раждат  в  семейства,  в  които майката е над 40 годишна възраст, бащата над 50. Въпреки много спорни факти, повечето клиницисти се обединяват около становището, че ако бременността е първа за жена над 40 ─ 45 години, рискът от развитие на симптоматика на ASD в потомството е по-голям (Gardener H, Spiegelman D. & Buka SL. 2009).  Дискутира се ролята на възрастта с унаследяване на мутации на гени за мозъчни функции от майката и от бащата. Възрастта на майката се свързва с повече рискови фактори при протичане на бременността, отразяват се във всеки период от развитието на мозъка на бебето (Gardener, H., D. Spiegelman, & SL Buka SL., 2009). Промени в артериалното налягане и хипертония на бременната жена са по-чести в напреднала възраст и водят до нарушена регулация на кръвоснабдяването на развиващия се мозък във фетуса, включително риск от хипоксия преди или по време на раждане. Възрастта на майката оказва въздействие и върху имунната ѝ система с последици върху растящия плод.  Употребата  на  лекарствени  средства  с  увеличаване  на  възрастта  на  жените  е  по-значима в сравнение с младите майки. Приемът на психотропни лекарствени медикаменти е включен в патогенезата на аутизма. Метаболитни заболявания (затлъстяване, захарен диабет, атеросклероза и др.) се диагностицират по-често при жени след 40-годишна възраст, което също се допуска като фактор за по-често увреждане на развиващия се мозък на фетуса и съответно  рискове  за  аутизъм  (Krakowiak,  P.,  Walker,  CK,  &  AA.  Bremer,  2012).  При посочените изследвания авторите цитират и риска от затлъстяване при жените. Направени са анализи на мастната тъкан и отделящите се от нея адипокини оказващ негативно влияние за развитието на мозъка при фетуса. В други обзорирани научни източници е представена информация за последиците от прекарани инфекциите от майката.  Те оказват влияние още в първите седмици от развитие на ембриона и могат да доведат до ранни аборти, включително ранна резорбция на ембриона. Вирусни  и  бактериални  инфекции  в  различни  гестационни  седмици  допринасят  за  патологично влияние (Arndt TL, Stodgell CJ, & Rodier PM., 2005). Най-честите инфекции по време  на  бременността,  които  се  свързват  с  аутизъм  на  бебето,  включват  вирусните заболявания,  като  инфлуенца,  рубеола,  фитомегаловирус  инфекции.  Едни  от  първите проучвания в това направление са преди около пет десетилетия. Ролята на пренаталния стрес, неговата продължителност и тежест се свързват с риск от аутизъм  на  бебето  (Beversdorf  DQ,  Manning  SE,  &  Hillier  A,  2005).  От  древни  времена бременните жени са предпазвани от стрес, осигурявани са им най-добри условия за живот с цел добро здраве за майката и раждане на здраво бебе. Съвременната наука допълва този принцип чрез доказателства, че стресовите въздействия върху майката, особено когато те са чести, продължителни и силни, оказват влияние (Boyadzhieva, N., & R. Metodieva, 2018).   Анализът  на изследванията в направление стрес на бременна и риск от  аутизъм в поколението очертава важността за профилактиката на заболявания от групата на АSD чрез максимално  ограничаване  на  стреса  при  бременни  жени  и  осигуряване  на  подходящи условия на живот необходими във всички периоди на бременността. Акушерката е медицинският специалист, който е най-близко до жената по време на бременност, раждане и в послеродовия период. Тя оказва грижи за плода и новороденото. Това дава основания да работим по избраната тема. Цел. Установяване на значимата акушерска грижа при превенция и профилактика на заболяването. Методи – използван е документален метод.   - 240 - PROCEEDINGS OF UNIVERSITY OF RUSE - 2020, volume 59, book 8.5. Анализ и обсъждане Характеристики на заболяването: Отсъствието  на  реч  и  езикови  нарушения  е  един  от  основните  показатели  за диагностика на дете с разстройство от аутистичния спектър.  Процесът на комуникация изисква сам по себе си минимум двама души: предаващ и приемащ информацията. Тя е процес, в който детето участва “заедно с другите”.  В много ретроспективни изследвания, използващи родителски показания и видеозаписи на кърмачета и малки деца, показват, че до втората година комуникацията на повечето деца с аутизъм  е  различна  от  тази  на  деца  в  норма  (Petrova,  S.,  &  D.  Vasileva,  2010).  При проучваните  деца  речта  не  се  използва  като  средство  за  комуникация  и  обмен  на информация. Ранната речева активност  се проявява при назоваване на предмети, имена, фрази, без да се докосва до семантиката им. Тази речева активност изгражда един свят, напълно  неразбираем  за  другите.  Речта  им  е  безсмислена,  разпиляна,  показваща  добра механична и фрагментарна памет. Децата, с разстройства от аутистичния спектър, допускат множество фонологични, морфологични и синтактични грешки (Matanova,V., 2003). Те не комуникират с другите, отнасят се с тях като с предмети и не отговарят на адресирана към тях  реч.  Демонстрират  оскъдица  от  умишлени  комуникативни  действия,  като  използват вербални или невербални средства за комуникация. Характерен  белег  е  отсъствието  на  контакт  “очи  в  очи”.  Аутистичното  дете „рее“ поглед, демонстрира абсолютна апатия към околните, общува по стереотипен начин с различни предмети, играейки с даден предмет, манипулира с отделни части от него, без да ги съотнася  към  цялото.  Аутистичното  дете  игнорира  напълно  обкръжаващите,  сякаш  не забелязва  присъствието  им.  Показвайки  обаче  интерес  към  субект  или  предмет,  то демонстрира  изключителна  наблюдателност  и  поразителна  памет  за  минали  събития (Matanova, V., 2003). Типично  за  децата  с  разстройства  от  аутистичния  спектър  е,  че  не  реагират  на повикване  по  име,  не  играят  функционално  –  по  предназначение,  играят  бедно  и репетативно,  не  изпълняват  инструкции,  умеят  да  вокализират,  но  тези  звуци  не  са адресирани  и  нямат  комуникативна  стойност.  Притежават  добра  механична,  зрителна  и слухова памет. Често повтарят извън контекста думи или изрази, без да влагат вербално съдържание (Todorova, I., Konstantinova, D., 2020). Учени в тази област считат, че децата с разстройства от аутистичния спектър са и с интелектуална  недостатъчност.  При  провеждането  на  редица  тестове  изискващи манипулативни  и  пространствени  умения  и  възпроизвеждане  на  информация,  децата  с аутизъм показват много по-добри резултати от децата в норма. Типична черта при децата с аутизъм  е  отсъствие  на  привързаност  и  взаимовръзка  с  околните.  Всяко  разместване  в заобикалящата  ги  действителност  предизвиква  тревожност,  несигурност  и  стремеж  към връщане на вече установен порядък. Играта им се отличава със стериотипност и пълно отсъствие  на  въображение  и  символност.  Играчките  се  използват  не  с  тяхното предназначение (Matanova,V., 2003). Децата със заболяване се характеризират не само с изоставане на психичното развитие, но и с дефицити в социалната интеракция, вербалното и невербалното общуване, дефицити в поведението и интересите като цяло. Те се интересуват повече от предмети отколкото от хора. Съществува социален дефицит демонстриран с отсъствие на привързаност към познати хора,  в  контраст  с  непознати  възрастни.  Не  се  обръщат  към  родители  или  учители  за успокояване, а се отдалечават от тях с безразличие. Липсата на изразяване и разбиране на емоции може да се прояви като силна “сладникавост” или като някакво странично действие, което няма никаква връзка с действащата ситуация. Те често имат вид на несъстрадателни (Silver A., & Hagin R., 1998). При децата с разстройства от аутистичния спектър е характерно отсъствие на вторичен мисловен процес. Повечето от децата общуват невербално, ето защо приоритет в работата на специалистите  е  разчитане  на  нечленоразделните  звуци  и  знаци  с  цел  да  се  разбере   - 241 - PROCEEDINGS OF UNIVERSITY OF RUSE - 2020, volume 59, book 8.5. “вътрешния” свят на детето (Petrova, S.,& D. Vasileva, 2010 ) В световен мащаб се установена,че грижите за децата със заболяването се извършват от специалисти в различни области на компетенции, но без синхронизиране. Необходимо е да се  работи  в  мултидисциплинарни  екипи,  да  се  изяснява  етиологията,  както  и  да  се имплементират  постиженията  на  психоанализата  (Konstantinova,  D.,  2018).  Въпросът  за вътреутробното  развитие  на  бебето,  за  мултисензорността,  за  погледа,  усмивката  и докосването, за думите и за “езика, който липсва” са отправни клинични моменти по посока диагностика и превенция не само в работата на психоаналитика, но могат да бъдат част от квалификацията на други специалисти - лекари, логопеди, психолози, социални работници, акушерки, медицински сестри (Bogdanova, B., & M. Laznik, 2016). Акушерката е специалистът по здравни грижи, който е нужен на жената. Според СЗО, мястото на акушерката е значимо в изграждането на общественото здраве (фигура 1).   Фиг. 1. Задачи на акушерката според СЗО  Здравословният стил и начин на живот, без вредни навици и формиране на нужните хигиенни навици са знанията, които акушерката може да предаде на бременната жена. Рискът  от  аутизъм  може  да  се  установи  още  при  раждането,  след  изследване  на плацентата.  Изследователи  от  университета  в  Иейл  анализират  необичайни  гънки  по плацентата на току-що родили се деца и установяват, че рискът за развитие на аутизъм е много по-голям при тяхното наличие. За тази цел са изследвани 217 плаценти и е добита 90% точност.  От  тези  научни  данни  може  да  се  направи  извод,  че  бременната  жена  трябва редовно  да  посещава  женската  консултация  и  извършва  навреме  предписанията  от наблюдаващия лекар. Предлагаме примерен модел на акушерска профилактика на заболяването по време на бременност – фигура 2:    - 242 - PROCEEDINGS OF UNIVERSITY OF RUSE - 2020, volume 59, book 8.5.  Фиг. 2. Примерен модел на акушерска грижа за профилактика на заболяването  Мястото на акушерката е в профилактичните мерки по време на бременността  – в женската  консултация,  в  различните  форми  на  контакти  с  бременните  жени.  Тя  е специалистът по здравни грижи, който има необходимите знания, умения и компетенции да дава здравна информация и обучава бременните в нужните детерминанти за здраве.  ЗАКЛЮЧЕНИЕ Източниците на научната медицинска литература са единодушни, че превенцията чрез добър баланс на витамини и минерали в организма на жената по време на бременност и навременното  диагностициране  и  лечение  на  заболявания  от  аутистичният  спектър увеличават шанса за пълноценен живот. Изключването на съчетанието инфекции, стрес и напреднала възраст на родителите ще намали значимо рисковете за развитие на аутизъм и на заболяванията от групата на ASD. Акушерската  професия  изисква  широки  научни  познания,  обучение  през  целия професионален  път  за  да  изгражда  цялостен  и  индивидуален  подход  към  жената  за формиране на здраве.  