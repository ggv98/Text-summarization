ВЪВЕДЕНИЕ „Правата на детето са в основата на силно, но и справедливо общество. Ако поставим интересите на всяко дете в центъра на нашата програма за бъдещето, ние не само изпълняваме дълга си към правата на децата, но и градим собственото ни бъдеще.” (Антъни Лейк, бивш изпълнителен директор на UNICEF) Децата, като всички хора имат права.  В българския и руски езици думата „право“ е сродна с думата „правило“, „правилно“. В европейските езици „норма или правило“, озн. Norm на (англ) и на (немски). Нормата (на латински: norma) е правило, канон и установен ред (Речник на думите в българския език). От казаното става видно, че когато говорим за „право“ следва да имаме предвид спазване на установеното законодателство, както международно, така и национално. Всички конвенции, приети от ООН, са международни договори, които удовлетворяват определени жизненоважни нужди и потребности, в защита на бедни, онеправдани и пренебрегнати. В този ред на мисли Конвенцията на ООН за правата на детето е международен документ, приет от ОС на ООН на 20.11.1989 г. и ратифицирана от нашата страна на 11.04.1991 г. Това е нормативен документ за правилното отношение на възрастните хора към потребностите на децата.  „Всички хора се раждат свободни и равни по достойнство и права. Те са надарени с разум и съвест и следва да се отнасят помежду си в дух на братство.” (чл. 1 от „Всеобщата декларация за правата на човека). Конвенцията за правата на детето е приета на 20.11.1989г. от Генералната асамблея на Обединените нации. Открита е за подписване на 26.01.1990г. Още през първия ден 61 държави писмено заявяват съгласието си  с нея. С  подписването на Конвенцията, правителствата демонстрират своята готовност да обмислят сериозно възможностите за ратифициране на документа, тъй като това означава поемане на задължения за привеждане на националните законодателства в съответствие с условията на Конвенцията. Конвенцията за правата на детето  9 Докладът е представен на студентската научна сесия на 21.05. 2021 г. в секция „Педагогика и психология“ с оригинално заглавие на български език: ПРАВАТА НА ДЕТЕТО В УЧИЛИЩНА СРЕДА. - 54 - PROCEEDINGS OF UNIVERSITY OF RUSE - 2021, volume 60, book 6.2. влиза в сила на 02.09.1990г. Пет години след нейното приемане, тя е ратифицирана от близо 90 процента 9 от всички държави в света. Като договор за човешки права, Конвенцията извежда децата от царството на добрите намерения и милосърдие, под прикритието на които нерядко се нарушават техните човешки права. Тя  е  опит  да  се рационализират усилията за  опазването на  децата в  “света на възрастните” в качеството си на инструмент за гарантиране на детството. Според  Минчева-Ризова  ”Заявяването на  право  означава  заявяване  на  претeнции, потребности и нужди, и изискване на уважение към тях, както и към личността на човека, който ги е проявил. Настояването за уважаване на човешкото право означава настояване за зачитане на човешката свобода и човешкото достойнство. Човекът, който спазва правата на другите и държи неговите права също да бъдат защитени, възприема себе си като свободна и равноправна на другите личност. Децата трябва да имат специално записани права, тъй като те не са в състояние да се справят сами с проблемите на своето оцеляване и развитие и се нуждаят от специално внимание и грижи от страна на възрастните. Затова държавите, страни по Конвенцията, признават правото на всички деца на жизнен стандарт, съответстващ на нуждите на тяхното физическо, умствено, духовно, морално и  социално развитие, и  се задължават да предприемат всички мерки за развитие на техните способности, както и за защита на висшите им интереси ” (Минчева-Ризова, 2000).  ИЗЛОЖЕНИЕ Правата на детето в училище Семейството и семейната среда са от изключително значение за развитието, израстването и изграждането като личност за едно дете. Наред с реалните опасности, пред които могат да бъдат изправени децата в семейна среда, на улицата, в интернет пространството и при други обстоятелства, възможности за нарушение на правата на децата има и в училище. Училището е средище на знания, умения и компетенции. То е важна институция, която формира личности, успешно  реализиращи  се  в  глобализиращия  се  свят.  Основните  негови  функции  са образование и възпитание. Всяко дете освен семейство и семейна среда трябва да има право на качествено и добро обучение и образование от детската градина до завършване на средното си образование.  В Конвенцията на ООН за правата на детето е записано: „Всяко дете има право на образование (Член 14 - Право на образование): 1. Всеки  има  право  на  образование,  както  и  на  достъп  до  професионално  и продължаващо обучение. 2. Това право включва възможността да се получи безплатно задължително образование. 3. Свободата да  се  създават  учебни  заведения  при  зачитане  на  демократичните принципи, както и правото на родителите да осигуряват образованието и обучението на децата си в съответствие със своите религиозни, философски и педагогически убеждения, се зачитат съгласно националните закони, които уреждат тяхното упражняване. В Конституцията на РБългария (чл. 53) четем: (1) Всеки има право на образование. (2) Училищното обучение до 16-годишна възраст е задължително. (3)  Основното  и  средното образование в  държавните  и  общинските  училища  е безплатно….. (6) Държавата насърчава образованието, като създава и финансира училища, подпомага способни  ученици  и  студенти,  създава  условия  за  професионално  обучение  и преквалификация. Тя упражнява контрол върху всички видове и степени училища. Според Закона за закрила на детето: „Развитието, образованието, грижата, възпитанието и  придобиването  на  социална  зрялост  сред  подрастващите  е  основен  приоритет  на семейството, държавата и  институциите, пряко ангажирани с тяхната закрила” (Иванова Златкова-Дончева, К, 2018). - 55 - PROCEEDINGS OF UNIVERSITY OF RUSE - 2021, volume 60, book 6.2. Чрез Конвенцията за правата на децата се уреждат всички граждански, политически, социални и икономически права на детето, които се прилагат при спазването на четири ръководни принципа (Конвенцията на ООН за правата на детето): •  недопускане на дискриминация; •  най-добрият интерес на детето е първостепенно съображение по всички въпроси засягащи детето; •  всяко дете има право на живот, оцеляване и развитие; •  право на децата на участие и изслушване. От цитираното следва, че образованието е от съществено значение за развитието и благосъстоянието на детето. Държавата трябва да гарантира не само равноправен достъп до образование, но също така и равноправни възможности за успех. Всяко дете има право на безплатно и качествено основно образование, на осигурен достъп до различни форми на средното образование, както  и  на  професионално ориентиране. Трябва  да  се  прилагат подходящи мерки за насърчаване на редовната посещаемост в училище. Образованието трябва да бъде предоставено по начин, който уважава присъщото достойнство на детето и му позволява  да  изразява  своите  възгледи  открито,  да  участва  в  училищния  живот.  На образование имат право всички деца. За децата с увреждане и в риск се създава приобщаващо образование. Чрез него се насърчава участието на всички деца и възрастни в образователния процес; за училищна подкрепа, съобразна различния опит на децата, на техните различни интереси, знания и умения (Приобщи се!). Какви са най-важните права на детето в училищна среда? Без да игнорираме важността на другите детски права ще се спрем на следните права на детето в семейна среда: 1. Право до достъп до качествено образование. 2. Право на образование на децата с увреждане. 3. Право на мнение и техните възгледи. 4. Право на защита от дискриминация и тормоз. Право до достъп до качествено образование. В член 28 от Конвенцията за правата на детето всяко дете има право на образование. В страната ни началното образование е задължително, достъпно и безплатно за всички, и да насърчава развитието на различни форми на средно образование, които са достъпни за всяко дете. Училищата дисциплина е необходимо да се прилага по начин, съвместим с достойнство на детето. Образованието налага да бъде насочено към развитието на личността на детето, неговите таланти и способности, зачитането на правата на човека и основните свободи, отговорен живот в  свободно общество, в  духа на  свобода, приятелство, разбирателство, толерантност и равенство, развитието на опазването на природната среда. „Всички деца и млади хора имат право на основно образование, което трябва да бъде безплатно. Младите хора трябва да бъдат насърчавани да достигнат най-високите нива на образование, на които са способни” (чл. 28 от Конвенцията за правата на детето). В доклад на Комитета по правата на детето от 6.12.2016. се разисква важността на образованието за развитието на подрастващите и правото им „на универсално, качествено и приобщаващо образование и обучение“, като най-важната политическа инвестиция. През 2016 г. в страната се прие нов ЗПУО. Чрез него се цели реформа в образованието, насочена към компетентности подход на обучение, а друга важна цел в образователната политика е  свързана с  равния  достъп до качествено образование. Въпреки  действащия Механизъм за обхващане и задържане в образователната система на деца и ученици по данни на НСИ, напусналите училищната среда ученици през последните години не се е променил. През 2019/2020 г. близо 3% от учениците са напуснали училище преждевременно, а този дял през последните 5 год. е почти непроменен (Мониторингов доклад 2020, EduBG2030).  Съществена част от работата на социалните работници е връщането на отпадналите по различни причини от образователната система деца. В своята практика те често се натъкват на деца, които не посещават училище, като най-често това са деца от малцинствените групи, чиито родители нямат образование, трайно безработни или криминално проявени. - 56 - PROCEEDINGS OF UNIVERSITY OF RUSE - 2021, volume 60, book 6.2. „Комитетът отбелязва със загриженост броя на подрастващите в маргинализираните общности, на които не се дава възможност да продължат средното си образование...” (Комитет по права на детето, 62-ра сесия, Женева). Родителите са тези, които насърчават, поощряват, стимулират детето да се развива, да научава нови неща, да му осигурят възможност за образование. По този начин се стимулира желанието на детето да получава нови знания и да се развива.  Право на образование на децата с увреждания „Да имаш увреждане не е нещо лошо. Дори можеш да се гордееш с него. Ние сме различни и  имаме различни СПОСОБНОСТИ.  Всяко  дете може  да  бъде  посланик  на способност на нашите семейства, училища и общности. Всички ние имаме идеи, опит и умения, които могат да служат на останалите. Всички трябва да ни почитат и уважават такива, каквито сме.” (Виктор Сантяго Пинеда, УНИЦЕФ, Всяко дете има права, Омбудсман на Република България).  За децата с увреждания трябва да се полагат специални грижи, подкрепа и образование, така че да може да водят пълноценен и самостоятелен живот в обществото, съобразен с техните възможности. Тези деца имат право на подкрепа от асистент, на равен достъп до здравни грижи, рехабилитация, подготовка на трудова дейност и т.н. Децата с увреждания имат права, както всички деца, описани в  Конвенцията на ООН за правата на хората с увреждания. Какво е приобщаване?  Приобщаващото образование означава, че всички деца в едно училище, независимо от техните силни или слаби страни, в която и да било област, стават част от училищната общност. Те  са  приобщени в  усещането си  за  принадлежност към  другите ученици,  учители и непедагогически персонал. Приобщаването не  се  отнася само  до  обучение на  деца  с увреждания, то се отнася до качествени условия за обучение на всички деца ( Приобщи се!): •  Приобщаването е насърчаване на всички деца и възрастни, и оказване на подкрепа от училището да подкрепи различния опит на децата, на техните различни интереси, знания и умения •  Приобщаващото  образование  не  се  отнася  само  за  децата  със  специални образователни потребности, то е  за  всички: деца, учители, родители. То е  различно от интегрираното образование, което приема различни деца в училище и се опитва да ги промени, така че да отговарят на стандартите на системата. Според концепцията на приобщаващото образование, адаптацията трябва да е точно в обратната посока: средата да се адаптира към индивида, за да отговори на неговите потребности. •  УНИЦЕФ  подпомага развитието на  приобщаваща среда в  35 детски  градини в страната. Тя дава възможност на децата със специални нужди да учат и играят заедно с връстниците си. Моделът включва положителна промяна на физическата среда, развитие на умения сред преподавателите и  възпитателите, специализирана подкрепа от  психолози, логопеди и ресурсни учители, както и активно включване на родителите. УНИЦЕФ осигурява техническа подкрепа на Министерството на образованието и науката за разработването и прилагането на механизми за предотвратяване на насилието в училище, които помагат на училищата да изградят приобщаваща и безопасна среда (Приобщаващо образование и учене в ранна... – UNICEF).  Право на мнение и техните възгледи По Конвенция на ООН децата имат право на мнение. В чл.13 (1). „Детето има право на свобода на изразяване на мнение. Това право включва свобода да търси, получава, предава информация и идеи от всякакъв вид независимо от границите в устна, писмена, печатна форма или под формата на изкуство, или чрез каквито и да са други информационни средства по избор на детето. (2) Упражняването на това право може да подлежи на известни ограничения, но те трябва да бъдат само такива, които са предписани от закона и са необходими: - 57 - PROCEEDINGS OF UNIVERSITY OF RUSE - 2021, volume 60, book 6.2. а) за зачитане правата или репутацията на другите, или б) за защита на националната сигурност или обществения ред, или на общественото здраве и морал (Конвенцията на ООН за правата на детето).  В ЗЗД четем за правото на изразяване, че „всяко дете има право свободно да изразява мнение по всички въпроси от негов интерес. То може да търси съдействие от органите и лицата, на които е възложена закрилата му по този закон (ЗЗД). В училище придобиват знания и умения, за да общуват по-между си и в група. Това се постига  благодарение на  редица  заложени практически,  теоретични и  групови  часове, предвидени в годишния учебен план. Учебната подготовка се определя като съвкупност от компетентности (знания, умения и отношения), необходими за успешното преминаване на ученика в следващ клас или етап и/или степен на образование, свързани с постигане на целите на училищното образование. Но също така децата се учат да изказват лично мнения по различни въпроси. За придобиване на това право децата е нужно да бъдат добре информирани вследствие на което те ще са в състояние да формират собствено мнение. Много изследователи изказват  заключение, че  децата от  най-малка детска  възраст имат  мнение по  въпроси, съобразно възрастта и зрелостта си. За степента на зрялост от значение е семейната среда и подготовката на педагогическия персонал. Педагозите е нужно периодично да преминават през обучителни курсове, за да разполагат с разнообразни методи и подходи и които да използват за развитие на личността на детето. Педагогическите специалисти е важно да стимулират детето да изказва мнение. Те могат да използват игри, рисунки, дискусии, и други методи, за да окуражат детето.  Право на защита от дискриминация и тормоз  Никой няма право да оказва каквото и да е било насилие върху дете в това число:- учители, съученици, приятели, неприятели, познати и непознати. Никой няма право да удря, обижда, тормози и принуждава дете да прави нещо, против неговата воля (Правата на децата в училище - публичен документ).  Тормозът е форма на насилие, което се определя като сбор от съзнателни негативни постъпки , които са дълготрайни, насочени към едно и също дете от страна на едно дете или група (Механизъм за противодействие на тормоза и насилието).  Тормозът е по-скоро начин на поведение, отколкото изолирана проява. Децата, които проявяват тормоз, обикновенo имат по-висок социален статус или имат позиция на надмощие, например защото са по-едри, по-силни или се смятат за по-популярни. Най-уязвимите деца са изложени на по-голям риск от тормоз. Това често са деца от маргинализирани общности, деца от бедни семейства, деца с различна полова идентичност, деца с увреждания или мигранти и бежанци. Тормозът е сред най-неуловимите форми на агресивно поведение и насилие. Но не всеки акт на насилие е тормоз. Според проучване, направено от СЗО, върху поведението на деца в училищна възраст, за тормоз може да се говори, когато ученик е: “дразнен нееднократно по начин, който не му харесва… Не е тормоз обаче, когато двама ученици с приблизително еднаква сила или власт се карат или бият… Не става дума за тормоз и когато с даден ученик се  закачат приятелски и  игриво.”  Най-характерната черта при  оказването на  тормоз е диспропорционалното и небалансирано силово отношение между тези, които тормозят, и онези, които са тормозени. Нещо повече, това не е случайно или изолирано явление, а поведение, повтаряно многократно и продължително във времето спрямо същия човек, с когото съществува подчертана разлика в силата. Чрез различни актове на тормоз по-силният ученик (ученици) системно, целенасочено, злонамерено и безмилостно се стреми да нарани, навреди или да сплаши по-слабия. Тормозът не е просто дразнене, а много сериозно, оставящо травматични следи действие, защото тормозеният не може да се защити със собствени усилия. Тормозът не спира от само себе си, без външна намеса. Oлвеус разграничава три основни типа тормоз: (Тормозът в училище)  •  физически:  удряне,  блъскане, ритане, щипане,  задържане на  друг  ученик  чрез физически контакт - 58 - PROCEEDINGS OF UNIVERSITY OF RUSE - 2021, volume 60, book 6.2. •  вербален:  заплашване, дразнене,  обиждане,  подигравки,  изнудване,  наричане  с обидни имена, разпространяване на лъжи и слухове •  емоционален/психически: избягване, игнориране, преднамерено изключване от група или занимание, манипулиране, осмиване (социален тормоз); Можем да добавим към тази класификация още: •  Сексуален тормоз: секуларизирани прякори, словесни коментари, бележки и надписи със сексуално съдържание, показване на неприлични жестове и действия, разпространение на истории  и  изображения  със  сексуален  подтекст,  сексуално  докосване,  показване  на порнографски материали,  показване  на интимни  части на  тялото и  сваляне на  дрехи, подтикване или принуждаване към сексуални действия, заснемане в сексуални пози. За справянето с явлението насилие и тормоз е въведен Механизмът за противодействие на тормоза и  насилието в  институциите в  системата на предучилищното и  училищното образование. Чрез него се определят препоръчителни действия в отговор на различни нива на насилие  и  тормоз. Според  Уницеф  „Независимо от  съществуването на  механизъм  за противодействие на тормоза и насилието, много учители изразяват съмнения, че той не се използва на практика и следователно не е ефективен за превенция и реакция на тормоза. Основната пречка, която педагозите изтъкват, е липсата на обучение и насоки за учителите и педагогическите съветници“. По данни на Уницеф, приблизително едно от всеки шест (16,5%) деца и млади хора съобщава, че е било подложено на физическо насилие в училище. Над една четвърт от децата и младите хора, които съобщават, че са преживели физическо насилие в училище,  казват,  че  са  получили  наранявания,  в  резултат  от  физическото  насилие, включително натъртвания, кървене и други. Редица демографски фактори се свързват с повишена вероятност детето да  преживее  физическо насилие в  училище, включително наличие на увреждане, етническа принадлежност, богатство и условията на живот на детето. Децата от етнически малцинства е две трети по-вероятно да съобщят за преживяно физическо насилие в училище, в сравнение с децата от български произход, като децата от ромски произход са изложени на особен риск. Причините за това не са ясни, но биха могли да показват степен на расово мотивиран тормоз. Децата от по-бедни домакинства също значително по-често  преживяват  физическо  насилие  в  училище  в  сравнение  с  децата  от  по-богати домакинства: децата, спадащи към най-ниския подоходен квинтил над два пъти по-често преживяват насилие в училище, отколкото тези, които спадат към най-високия подоходен квинтил. Децата с увреждания също значително по-често съобщават за преживяно физическо насилие в училище, като над една трета (35,9%) от тях са преживели насилие, в сравнение с 15,9% от децата  без  увреждания; освен  това почти  една  четвърт (22,5%) от  децата с увреждания са получили наранявания в резултат на насилието в училище, сравнено с едва 4,3% от децата без увреждания. (Уницеф, 2021)  ИЗВОДИ Всяко  общество се  надява  и  очаква  неговите  деца  да  израснат като  граждани  с възможности и отговорности, които да допринесат за благоденствието на неговите общности въпреки това по целия свят на децата се отказват права, които ще им дадат възможност да оцелеят, да развият своите способности и да участват активно в живота на обществото. Правата на  децата и  тяхното спазване  са тема на  редица изследвания. Ролята на родителите за възпитанието на децата като пълноценни граждани на съвременното общество е от съществено значение. Семейството е място, където то трябва да получава любов, подкрепа и  възпитание.  Образователната  сегрегация,  основана  на  увреждане  и  етническа принадлежност, е реален проблем в България. Въпреки демонстрираната в последните години политическа воля за преодоляването му трябва да бъдат осъществени много качествени промени в нормативната уредба и да се положат усилия за установяването и по-мащабното прилагане на добрите практики в областта на приобщаващото образование. Приобщаващото образование  е  процес,  който  се  стреми  да  премахне  всички  форми  на  отлъчване в образованието, да обхване уязвимите и изолирани по една или друга причина деца и да насърчи и благоприятства участието на всички деца в образователния процес. Интересът е - 59 - PROCEEDINGS OF UNIVERSITY OF RUSE - 2021, volume 60, book 6.2. голям към темата, но да се надяваме че , приобщаването като един ценен ресурс ще носи редица ползи за всички  участници – например присъствието на децата с увреждания в училище и участието им в общия учебен процес е полезно за останалите ученици, защото, от една страна, ги  възпитава в  толерантност и  зачитане на  различията, а  от друга страна стимулира въвеждането на педагогически подход, ориентиран към детето. Същото важи и за децата от етническите малцинства, които освен това могат да бъдат източник на ценна информация за своите традиции и култура и по този начин да обогатяват светогледа на останалите деца в  клас. От гледна точка на приобщаването различията са ресурси, а не недостатъци или нежелани отклонения от нормата. От своя страна учителят се фокусира върху активната роля на детето като акцент на научаването, вместо да го поставя непрекъснато в ролята на пасивен обект, върху който се въздейства с методически инструменти. Следователно заедно с приобщаването, в училище навлизат и съвременните обучителни методи, улесняващи научаването. И  на  последно място ще добавя, че  училището е  социално-педагогическа общност, в която се упражняват ученици и търпят сложни и многостранни възпитателни влияния с основна насоченост към постигане на социално детерминираните педагогически цели  (обществения възпитателен идеал). В  тази  общност се  осъществява процесът на социализацията. Социално-педагогическата работа в  училище е един неразделен и много важен фактор за развитието на учениците, за израстването им като пълноценни членове на обществото, за справянето им с житейските ситуации. Тя има възпитателна, подкрепяща, подпомагаща и посредническа функция.  