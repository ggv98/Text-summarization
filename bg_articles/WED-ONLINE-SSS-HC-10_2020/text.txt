 ВЪВЕДЕНИЕ Вирусологията  е  науката  за  морфологията,  физиологията,  генетиката,  екологията  и еволюцията  на  вирусите.  Медицинската  и  ветеринарна  вирусология  изучава  паразитни вируси на хора и животни, тяхната роля в етиологията и патогенезата на инфекциозните и туморни заболявания, разработва специални диагностични подходи, методи за етиотропна терапия и специфична профилактика. Вирусите са една от най-често срещаните групи живи организми, които са в състояние да заразят не само представители на флората и фауната, но и такива от микроорганизмовата популация. Ефективността при борбата с част от вирозите няма положителни резултати, тъй като вирусите не само имат естествен резервоар в околната среда, но и постоянно се променят и мутират (Team of Authors,Orenburg State University, 2012). Вирусите са обект на еволюцията и на естествения подбор също като клетъчните форми на живот. Много от вирусите еволюират бързо. Когато два вируса инфектират една и съща клетка едновременно, те могат да си обменят генетичен материал и така да се получат нови, "смесени" вируси с уникални свойства. По този начин могат да се появят различни щамове грип. РНК вирусите имат високи нива на мутации, което им позволява да еволюират изключително бързо. Пример за това е ХИВ, който еволюира във форми, резистентни към лекарства. Поради тези причини често ефективността на ваксинацията се намалява. Вирусните болести поразяват клетките, в които вече има нарушения. Съвременните изследвания са доказали, че това се получава само при отслабена имунна система, която не може вече да се бори както трябва с опасността. ИЗЛОЖЕНИЕ Профилактиката, като медико-биологичен термин, означава съвкупност от държавни, социални,  хигиенни  и  медицински  мерки  и  мероприятия,  насочени  към  осигуряване  на високо ниво на здраве и предотвратяване на възникването, развитието и разпространението на заболявания по човека (Petrovski, B., 1983) и полезните за него животни и растения.  40  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: ПРОФИЛАКТИКА НА ВИРУСНИТЕ ЗАБОЛЯВАНИЯ.   - 221 - PROCEEDINGS OF UNIVERSITY OF RUSE - 2020, volume 59, book 8.5. Профилактиката  на  вирусните  заболявания  изисква  прилагането  на  комплекс  от профилактични мерки, които включват и редица мерки от общ характер: 1.Ваксинация – ефективна е срещу конкретен възбудител. 2.Засилване на имунитета – профилактиката на вирусните патологии по този начин предполага каляване, правилно хранене, поддържане с помощта на растителни екстракти. 3.Общи профилактични мерки – изключване на контактите с болни хора, изключване на незащитени случайни полови контакти, повишаване на личната хигиена. Ваксините  и  тяхното  успешно  приложение  безспорно  са  сред  най-големите достижения  на  общественото  здравеопазване  в  борбата  с  инфекциозните  болести.  На съвременния човек му е трудно да си представи заболяване и смърт от едра шарка, детски паралич (полиомиелит) и много други болести на детството, засягащи и възрастните. Днес почти  няма  държава  без  собствен  Национален  имунизационен  календар,  отразяващ световните  постижения  в  борбата  с  инфекциите,  но  и  отчитащ  местните  особености (епидемично разпространение на микроби и вируси, достъп до системата на здравеопазване и др.). Самият факт, че едрата шарка вече не заплашва човечеството (след 1980 г.), че три региона в света (вкл. европейския) са неподатливи на полиомиелит, говори за ползата от ваксините и възможността и други инфекциозни болести да бъдат победени (Argirova, R., 2013). Всяка година в началото на есенно-зимния сезон СЗО издава прогностична справка за това - кои грипни вируси ще бъдат актуални през този период на съответната година. На тази основа  се  разработват  ежегодно  и  състава  на  противогрипните  ваксини  (World  Health Organization, 2018). Двеста години след откриването и успешното прилагане на първата ваксина – срещу вариолата – от английския лекар Дженер, днес разполагаме с ваксини срещу повече от 26 инфекциозни болести и техният списък непрекъснато се обогатява. Класическите ваксини най-често са приготвени от микроорганизми (вируси) или техните продукти – известни като антигени. Антигените са тези които провокират създаване на имунитета т.е. специфични антитела  именно  срещу  внесения  антиген.  Антителата  предпазват  имунизираните  от съответното заболяване. Малка част от хората остават неимунни (т.е. не образуват антитела), въпреки ваксинирането. Колкото повече лица в общността са имунизирани, толкова по-малка е вероятността неимунните да развият заболяване, причинено от съответния инфекциозен агент. По този начин имунизираните индиректно предпазват неимунизираните. В това се състои и социалният смисъл и значение на имунизациите. Традиционно ваксините се свързват с детството. Някои от тях са въведени неотдавна. Факт, на който малко се обръща внимание е, че подрастващите и възрастните също трябва да поддържат имунитета си към редица заболявания - тетанус, дифтерия. (Argirova, R., 2013). За някои рискови групи хора ваксинацията срещу грип е особено необходима, поради възможните  тежки  усложнения  при  грипна  инфекция  –  пневмония  и  дихателна недостатъчност. Такива рискови групи са: - Децата от 3 до 5 години и възрастните над 65 години; - Страдащите от хронични сърдечносъдови заболявания; -Болните  от  диабет,  който  силно  намалява  съпротивителните  им  възможности  към инфекции; -  Хората  със  затлъстяване,  тъй  като  при  тях  подвижността  на  белите  дробове  е намалена и оттук е по-голяма вероятността за настъпване на застойни явления в тях (Regional Health Inspectorate - Plovdiv, 2018; Benchev, B., 2019). Има  различни  мероприятията,  свързани  със  засилването  на  имунитета  - закаляване, правилно хранене, имунотерапия. Закаляване. То подобрява терморегулацията и по този начин защитава организма от преохлаждане. Закаляването трябва да се провежда постепенно, с търпение и постоянство по различни начини, някои от тях са: - Въздушни вани. Правят се в много добре проветрено помещение с продължителност до 3 минути;   - 222 - PROCEEDINGS OF UNIVERSITY OF RUSE - 2020, volume 59, book 8.5. - Енергично разтриване на тялото с влажна кърпа до усещане на топлина и зачервяване на  кожата.  В  началото  кърпата  трябва  да  е  топла  (32-34  градуса),  като  постепенно температурата на водата се намалява до стайната; -  Обливане  на  краката.  Започва  се  със  стайна  температура  на  водата  и  на  10  дни температурата се понижава с 2-3 градуса. Необходимо е след процедурата краката да се разтрият със суха кърпа (Benchev, B., 2019). Закаляването трябва да започне още от най-ранна детска възраст. Правилно хранене. То има важно значение за правилната работа на имунната система. Затова храната през този период трябва да е богата на белтъчини – подходящи са пилешко или  говеждо  филе,  риба,  извара,  кисело-млечни  продукти.  Чрез  тях  ще  бъдат  набавени пълноценни белтъчини, както и най-необходимите витамини – А, C, D, В12 и др. Нужно е да се избягват полуфабрикати, като колбаси, кренвирши и други (Benchev, B., 2019). Имунотерапия.  В  резултат  на  множество  фактори  от  околната  среда,  повлияващи негативно имунната система непрекъснато нараства броят на т.нар. имунокомпрометирани хора с понижена имунна защита и риск от по-често развитие на разнообразни инфекции, които трудно се поддават на лечение с познатите средства. Това дава основание в последните години все повече да нараства интересът към търсене на други пътища за борба с вирусните инфекции чрез използването на средства за стимулиране на собствените защитни механизми на организма, за стимулиране на потиснатата имунна система и за коригиране на нейните увредени  функции  в  полза  на  организма.  Това  са  биологични  вещества  наречени имуномодулатори,  съдържащи  се  в  различни  растителни  продукти.  Съвременната фармакология разкри и изучи биологично-активните вещества в тези природни продукти, а фармацевтичната индустрия ги предложи в подходяща фармацевтична форма за приложение в здравеопазването (Lesichkova, S., Gesheva, N., Yankova, et al, 2016). Всички те се назначават след определяне на имунния статус от медицински специалист. Прилагане на общи профилактични и противоепидемични мерки. В условията на епидемия имат за цел ограничаване разпространението на вируса в обществото, забавяне хода на епидемията и намаляване на нейната интензивност. По този начин е възможно да се намали  общия  брой  на  заболелите,  тежките  форми  на  заболяването,  свързаната  с  тях смъртност, да се снижи пиковата заболяемост, с което да се облекчи натоварването върху системата  на    здравеопазването,  икономиката  и  да  се  ограничат  финансовите  загуби, свързани с отсъствието от работа на служители и работници по едно и също време. Общите противоепидемични мерки, като добра лична хигиена, изолация, проветряване на  помещенията,  овлажняване  на  въздуха,  намаляване  струпването  на  хора  в  затворени помещения, носене на защитна маска от болните и др., са били единствените възможни преди появата на ваксините и антивирусните препарати. Прилагани са по време на грипни епидемии  и  пандемии  -  в  различен  мащаб  и  с  различен  успех  през  годините.  При прилагането  им следва допълнително внимателно да се прецени тяхната адекватност  по отношение  на  всяка  конкретна  вирусна  епидемия  в  зависимост  от  нейната  специфика  - интензивност,  тежест,  засягане  на  определени  възрастови  групи  и  др.  (Regional  Health Inspectorate - Plovdiv, 2018). Проветряване. Систематичното проветряване намалява концентрацията на вируси и бактерии във въздуха с 80-90%. Трябва да се проветрява по правилен начин - в продължение на 20-30 минути, като това трябва да се прави 2-3 пъти на ден (Benchev, B., 2019). Овлажняване на въздуха. При голяма сухост на въздуха лигавицата на носоглътката често се изсушава. Това причинява не само дискомфорт, но се нарушават и функциите на местния (локален) имунитет. Защитните фактори на този имунитет (лизоцим, интерферони, имуноглобулини  и  др.)  са  активни  само  във  влажна  слузна  среда,  която  се  създава  от лигавиците  на  носоглътката.  Поради  тази  причина  се  налага  въздуха  да  се  овлажнява допълнително. Това може да стане чрез специален прибор за овлажняване на въздуха. Има и по-опростен начин - чрез поставяне върху радиаторите на влажни кърпи, които трябва да се сменят, щом изсъхнат (Benchev, B., 2019).   - 223 - PROCEEDINGS OF UNIVERSITY OF RUSE - 2020, volume 59, book 8.5. Овлажняване  на  лигавиците.  Това  може  да  стане  и  чрез  промиване  на  носа  с физиологичен разтвор. Той се приготвя, като се разтвори една чаена лъжичка сол (около 5-8 грама) в литър вода. Солеността на този разтвор е еднаква със солеността на кръвта и затова той не нарушава защитните функции на лигавиците (Benchev, B., 2019). Чисти ръце. Това се налага особено след като са посетени различни обществени места. Тъй като вирусите се запазват по повърхностите до 6 дни, ръцете трябва да се измиват с топла вода и сапун и да се използват подходящи дезинфектанти за ръце на алкохолна основа (Hristova, I., 2018). Избягване на местата с голямо струпване на хора – кинотеатри, търговски центрове, дискотеки и др. Това трябва да бъде заменено с разходки на открито и спортни занимания (Benchev, B., 2019). Антивирусни  препарати.  За  осъществяване  на  успешен  контрол  на  грипа  важно допълнение  към  ваксините  са  химиопрепаратите  със  специфично  антивирусно  действие (т.нар. невраминидазни инхибитори). Антивирусните препарати намират приложение и са ефективни както за ранно лечение, така и за профилактика на грипа. Те имат незабавно действие, започващо веднага след приема на първата доза. Терапевтичният им ефект се проявява най-добре, когато бъдат приложени още в началото на заболяването, до 24-48 часа от появата на симптомите. Не пречат и не повлияват на имунния отговор при едновременно прилагане с грипна ваксина (Regional Health Inspectorate - Plovdiv, 2018). Макар и защитата чрез ваксина да не е абсолютна във всички случаи, това не намалява ни най-малко необходимостта от ваксинация, тъй като чрез нея могат да се предотвратят тежките  случаи  с  усложнения,  както  и  настъпването  на  смъртен  изход  при  инфекции. Ваксинацията  е  валидна  само  за  предпазване  от  някои  от  по-разпространените  вирусни инфекции (Benchev, B., 2019). Във всички останали случаи прилагането на мерките от общ характер, ще способстват ограничаването на разпространението на вирусната инфекция. Интерес провокира степента на информираност на населението относно методите и средствата за профилактика на вирусните заболявания. Беше осъществено проучване сред 41 респонденти, проведено през периода на месец Март, 2020 г. Проучването се проведе чрез анкета. От анкетираните участници 36 са жени и 5 мъже, всички на възраст между 20 и 56 години. От тях 38 са с висше образование и 3-ма със средно образование. Анкетираните са от гр. Русе, гр. Силистра, гр. Кубрат, гр. Бяла и съответните области. Целта на анкетата е да се определи степента на информираност сред респондентите относно мястото и ролята на превенцията и профилактика на вирусните заболявания. Резултати от анкетата: На  въпрос  свързан  с  задължителните  ваксинации  и  тяхната  направа  анализирахме резултати, при които всички участници съобщават, че нямат пропуснати до този момент нито една от задължителните ваксини(фиг.1). На следващ въпроса  обаче „Чували ли сте за такива случаи?” голям брой от тях - 38 споделят, че познават значителна извадка такива хора. Това е обезпокояващ факт засягащ здравния статус на населението в България относно значими и в световен мащаб заболявания.  50души40души30душиДа20души10души Не0душиИмате ли изпуснати задължителни  Чували ли сте за такива случаи?ваксини? Фиг.1. Информираност относно задължителните имунизации.   - 224 - PROCEEDINGS OF UNIVERSITY OF RUSE - 2020, volume 59, book 8.5. Относно ваксините, препоръчвани от СЗО едва 20% от анкетираните са използвали някоя от тях, а останалите 80% не са или не смятат да го правят,  въпреки познанията си в областта (фиг.2). Използвали ли сте противо-грипна ваксина или други препоръчителни ваксини (HPV)?20%ДаНе80% Фиг.2. Информираност относно препоръчителните имунизации. На  следващата  фигура  №3  се  откроява  високият  дял  от  запитаните  (71%),  които отговорят  че  биха  се  ваксинирали  срещу  Корона  вирус,  въпреки  че  към  момента  на проучването  все  още  не  съществува  разработена  такава  ваксина.  Останалите  29%  са разпределени почти по равно за ваксинация срещу СПИН и онкологично заболяване. За какво заболяване бихте се ваксинирали?17%12%Корона вирус71% СПИНРак Фиг.3.Нагласи сред анкетираните за ваксинация При анализирането на този резултат може да се допусне, че данните представят по-скоро страховете на хората от най-социално-значимото заболяване в момента. Готовността за имунизация срещу Корона вирус, се предполага, че е свързана с моментната обстановка през този период в световен мащаб и непрекъснато актуализиращата се информация от медиите. Този резултат е съпоставим с данните от фиг.2, където 80% от анкетираните не са използвали препоръчителна  ваксина  или не  желаят,  но  показват  склонност  за  такава  срещу  Корона вирус.   - 225 - PROCEEDINGS OF UNIVERSITY OF RUSE - 2020, volume 59, book 8.5. 45души40души35души Кои от изброените 30душипредпазни методи и 25душисредства познавате?20души15души10душиКои предпазни методи и 5душисредства използвате?0души Фиг.4. Информираност относно общите профилактични мерки От резултатите, представени във фигура №4 се наблюдава повишена информираност относно някои от общите профилактични мерки – слънчеви бани, гимнастика, разходки на открито, добра хигиена, изолация, здравословно хранене в сравнение с всички останали известни  методи  за  профилактика.  Като  цяло  обаче  резултатите  между  познаването  на методите  и  средствата  за  профилактика  и  прилагането  им  на  практика  значително  се разминават. Съвременните  условия  на  живот  не  показват,  че  много  от  изброените  негативни фактори скоро ще бъдат преодолени. Известни надежди се възлагат на създаването на по-ефективни средства за диагностика, профилактика и лечение на вирусните заболявания и на увеличаването на информацията за обществото и основно за медицинските специалисти и специалистите по здравни грижи (Dundarov, S., Dundarova, D., Argirova, R., Rusev, V., 2006).  ЗАКЛЮЧЕНИЕ Навременността и точността на диагнозата - вирусна инфекциозна болест позволява не само  да  се  проведе  ефективно  лечение,  насочено  към  унищожаване  на  вирусният причинител, но и да се предотврати по-нататъшното разпространение на това заболяване, като се вземат предвид индивидуалните характеристики на вириона. За лечението на тези заболявания и техните усложнения се отделят немалко финансови средства (Benchev, B., 2019). Това натоварва допълнително както здравната система, така и повлиява върху икономиката на страната.  Очертава  се  също  като  допълнителен  сериозен  проблем  и  неинформираността  и ниският социално-икономически статус на населението. Много инициативи в последните месеци на епидемична обстановка са насочени именно към  повишаване  на  информираността  на  населението.  Източниците  и  формите  за информираност значително се увеличиха. В тази връзка в РУ „Ангел Кънчев” беше проведен уебинар на Катедра „Здравни грижи” на тема „Ковид-19 – Какво трябва да знаем?” насочен към студентите от катедрата, където се очерта и тяхната важна роля по време на пандемия. Обществото трябва да поеме своята отговорност и като част от него „студентите по здравни  грижи  имат  своето  значимо  място  за  обществото  в  условията  на  пандемия  и изолация”,  чрез  провежданите  кампании  за  информираност,  съвместно  със  своите преподаватели,  обучение  и  грижа  за  гражданите  и  близките  им,  съобразно  техните компетенции (Serbezova, I., 2020).   - 226 - PROCEEDINGS OF UNIVERSITY OF RUSE - 2020, volume 59, book 8.5. 