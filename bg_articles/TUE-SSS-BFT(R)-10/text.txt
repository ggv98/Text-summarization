 ВЪВЕДЕНИЕ Семейство  Enterobacteriaceae  обединява  16  рода,  по-важни  за  човека  от  които  са: Escherichia, Salmonella, Shigella, Proteus и др. Всички са грам-отрицателни, пръчковидни бактерии,  които  се  срещат  в  чревния  тракт  на  бозайниците  и  са  известни  като  чревни бактерии. Ентеробактериите са широко разпространени в природата.  Причинители са на редица заболявания.  Escherichia coli Типичен представител на р. Escherichia е видът Escherichia coli, открит през 1885 г. от Теодор Ешерих, немски бактериолог. E. coli бактериите притежават всички характеристики на р. Escherichia - факултативни (с аеробен и анаеробен растеж), Грам-отрицателни, къси подвижни  пръчковидни  бактерии  със  закръглени  краища  (UK  Standards  for  Microbiology Investigations, 2015). Коли бактериите се считат за санитарно-показателни микроорганизми при анализи на вода и хранителни продукти.  С  помощта  на  бактерията  E.  coli  е  получен  първият  продукт  на  съвременните биотехнологии  - рекомбинантният човешки инсулин.                                                  15 Докладът е представен на студентската научна сесия на филиал Разград, проведена на 15.05.2018г. в секция „Биотехнологии  и  хранителни  технологии”  с  оригинално  заглавие  на  български  език:  Селективни  и диференциално-диагностични хранителни среди за идентифициране на коли бактерии    - 78 - PROCEEDINGS OF UNIVERSITY OF RUSE - 2018, volume 57, book 10.3. Културални особености Колибактериите се развиват в широки температурни граници, но температурният им оптимум  е  37  °C.  Върху  твърди  хранителни  среди  образуват  гладки,  кръгли,  мукозни колонии.  ИЗЛОЖЕНИЕ Хранителни среди за диференциация на Enterobacteriaceae За  селективна  изолация  и  идентификация  на  Enterobacteriaceae  от  проби  от животински  произход,  отпадъчни  води,  храни  и  др.  се  използват  диференциално-диагностични среди, в които бактериалните колонии се оцветяват в различен цвят (Frampton, E. W., & Restaino, L., 1993). Такива диференциално-диагностични среди са среда на Ендо, среда на Левин, МакКонки агар.  Принцип на действие В състава на такива среди винаги се включва индикатор, който ще даде характерния цвят, когато възникне определена биохимична реакция.  Колибактериите активно ферментират въглехидратите с образуване на киселина и газ. Това  води  до  промяна  в  рН  на  средата  и  в  цвета  на  индикатора,  на  което  се  дължат различията в цвета на бактериалните колонии. Среда на Ендо Състав на средата: пептон - 1%, лактоза - 1%, дикалиев хидроген фосфат - 0.35%, агар-агар  -  1.5%,  основен  фуксин  и  натриев  сулфит.  Освен  лактозата,  средата  не  трябва  да съдържа други въглехидрати. Приготвената среда е с рН 7.4 - 7.6. Готовата среда е прозрачна и има бледо-розов цвят, тъй като фуксинът в комбинация с натриев сулфит се обезцветява. Средата трябва да се използва в рамките на един ден, тъй като при дългосрочно съхранение почервенява и става неподходяща за употреба (Медицинская энциклопедия). Повечето  щамове  на  E.  coli  разлагат  лактозата  в  средата  на  Ендо  и  придобиват интензивен червен цвят със зелен металически блясък (Фиг. 1).  Бактериите, които не ферментират лактозата, като Salmonella, Shigella, са безцветни или с цвета на средата (Medicinskaya enciklopedia).                  Фиг. 1. E. coli и бактерии, неферментиращи лактозата, на среда на Ендо Среда на Левин Средата на Левин (еозин-метиленблау агар) е оцветена хранителна среда, използвана за диференциране на микроорганизмите на чревната група. Готовата среда е  със синьо-виолетов  цвят.  Колибактериите  се  диференцират  чрез  способността  им  да  ферментират лактозата  (http://bg.handbookmedical.com/11_levina-sreda.shtml).  E.  coli,  които  ферментират лактозата, образуват върху средата на Левин малки леки колонии с тъмносин цвят (Фиг. 2). При млади колонии оцветяването може да се наблюдава само в центъра.   - 79 - PROCEEDINGS OF UNIVERSITY OF RUSE - 2018, volume 57, book 10.3.          Фиг. 2. E. coli на среда на Левин  Неферментиращите лактозата Salmonella, Shigella (Фиг. 3), растат на средата на Левин под формата на малки, кръгли, прозрачни, често безцветни колонии, понякога с розов или синкав оттенък.       Фиг. 3. Salmonella на среда на Левин Среда на МакКонки МакКонки агар е селективна среда за изолиране и откриване на E. coli в храни, фуражи и др. Той съдържа жлъчни соли и кристалвиолет, които пречат на растежа на много грам-положителни бактерии и благоприятстват растежа на грам-отрицателни бактерии, особено на Enterobacteriaceae  (Medicinskaya  enciklopedia).  Способността  им  да  разграждат  лактозата определя тяхната диференциация. Видовете, които ферментират лактоза, растат под форма на  розови  до  тухлено  червени  колонии.  Неферментиращите  лактоза  организми  имат безцветни колонии (Фиг. 4).          Фиг. 4. Колонии на E. coli, ферментиращи лактозата, оцветени в ярко розово и колонии на Serratia marcescens, неферментиращи лактоза, в кремав цвят.  Хромогенни хранителни среди През  последните  20  години  се  разработва  широк  диапазон  от  хромогенни  среди, предназначени за бързо откриване и изолиране най-вече на патогени с висока специфичност (Manal, A. H., Saad, S. F., Zahraa, A. J., & Saba, T. H., 2015).    - 80 - PROCEEDINGS OF UNIVERSITY OF RUSE - 2018, volume 57, book 10.3. В тези среди са включени хромогенни субстрати, които освобождават цветни багрила при  хидролиза  под  действие  на  специфични  микробни  ензими  (Rompré,  A.,  Servais,  P., Baudart, J., de-Roubin, M. R., & Laurent, P., 2002). По този начин целевият микроорганизъм образува  цветни  колонии,  по  които  лесно  може  да  бъде  диференциран  от  останалата микрофлора.  В  идеалния  случай  трябва  останалата  микрофлора  да  образува  безцветни колонии или всички да бъдат изцяло инхибирани от селективния агент. Рядко обаче всеки микроорганизъм произвежда изключително различен ензим.  Затова в средата е включен втори допълнителен хромогенен субстрат, с който някои съпътстващи бактерии образуват втори цвят или комбинация от двата цвята и по този начин се осигурява по-лесна и по-сигурна диференциация на целевия микроб.  Хромогенен колиформен агар (рН 6.8 ± 0.2) (Chromogenic Coliform Agar ISO) Селективен  и  диференциращ  хромогенен  агар  за  откриване  и  определяне  броя  на бактериите на E. coli и други коли бактерии във водни проби в съответствие с ISO 9308-1 (Mayer, M. J., 2014).  Комбинацията  от  два  хромогенни  субстрата  позволява  едновременно  откриване на колибактерии и E. coli. Хромогенният субстрат Salmon®-GAL се разцепва с ß-D-галактозидаза, характерна за колиформите и води до розово-червено оцветяване на положителните колонии. Разцепването на хромогенния субстрат на X-глюкуронид с ß-D-глюкуронидаза при колиформите води до розово-червено оцветяване на положителните колонии, а при E. coli води до синьо оцветяване на положителните колонии. Колониите на E. coli стават тъмно синьо виолетови (Фиг. 5), тъй като видът разцепва Salmon®-GAL и X-глюкуронид. Това прави  лесно  разграничаването  им  от  другите  колиформи,  които  се  проявяват  в розовочервено.  Триптофанът,  съдържащ  се  в  средата,  подобрява  реакцията  на  индола  за  по-нататъшното  потвърждаване  на  E.  coli,  като  по  този  начин  увеличава  надеждността  на откриване.             Фиг. 5. Колонии на E. coli на хромогенен колиформен агар   Coliform ChromoSelect Agar Селективна хромогенна среда, препоръчвана за едновременно откриване на E. coli и общо колиформи във водни и хранителни проби (Siegrist, J., 2010).  Средата е с хромогенна смес, която съдържа двата хромогенни субстрата, Salmon-GAL и X-глюкуронид. E. coli образува колонии от тъмно синьо до виолетово, поради разцепване както на Salmon-GAL, така и на X-глюкуронид.  Добавянето на триптофан подобрява индоловата реакция.  За потвърждаване на E. coli може да се добави капка от реагента на Ковач върху тъмната колония от синьо до виолетово. Образуването на черешово-червен цвят показва положителната реакция.   - 81 - PROCEEDINGS OF UNIVERSITY OF RUSE - 2018, volume 57, book 10.3. ИЗВОДИ Диференциалните среди позволяват растежа на повече от един микроорганизъм, но дават  възможност  за  идентифициране  на  определен  вид  микроорганизъм  въз  основа  на някакво отличително свойство на неговата биохимия и типично културално проявление.  E. coli се отличават от повечето други колиформи по способността им да ферментират лактозата и чрез тяхната характеристика на растеж върху определени среди. Ново  поколение  селективни  среди  са  хромогенните  с  включени  в  състава  им хромогенни  и  флуорогенни  субстрати.  На  тези  среди  E.  coli  се  идентифицират  чрез наличието  на  3-D-глюкуронидаза,  а  другите  колиформи  чрез  наличието  на  3-D-галактозидаза.  Колониалните характеристики дават все пак само предполагаема идентификация на изолираните  организми.  Необходимо  е  да  се  извършат  потвърждаващи  тестове  за окончателна идентификация.  