 ВЪВЕДЕНИЕ Полагането на хигиенните  грижи  е част от базовите фундаментални  знания,  умения и компетенции  на  медицинските  сестри.  Хигиената  е  набор  от  практики,  изпълнявани  за опазване на личното  и общественото здраве. Според СЗО "хигиената  се отнася до условия и практики, които спомагат за поддържане на здравето и предотвратяване на разпространението на  болести".  Поддържането  на  личната  хигиена  допринася  за  комфорта,  безопасността, благосъстоянието и достойнството на пациента. (WHO guidelines  on hand hygiene in health care., 2009). На пациентите, нуждаещи се от компенсиращи  хигиенни  грижи, се извършват: частични тоалети, къпане на цялото тяло в леглото, измиване на глава в леглото и специални  тоалети на очите, носа,  ушите и устната кухина.  Традиционно  за осъществяването им са необходими голям обем от принадлежности  и  средства, които  в болнична  обстановка  е трудно  да се поддържат  в  състояние,  отговарящо  на  изискванията  на  Наредба  №  3  от  2013г.  за утвърждаването  на  Медицински  стандарт  по  превенция  и  контрол  на  вътреболничните инфекции  (ORDINANCE № 3, 2013). Измиването  „без  вода"  е  алтернативен  метод и  може  да  се  опише  като  хигиенна процедура  с опаковани  продукти  за еднократна  употреба за цялостно  измиване  на тялото, състоящи се от гъба, кърпа или ръкавица и почистващ флуид без изплакване. Прилагат се при лежащо болни хора за дълбоко почистване и дезинфекция,  не мокрят спалното бельо. Напълно                                                 18Докладът е представен на студентската научна сесия на 09.05.2019 в секция Здравни грижи с оригинално заглавие на български език: ИНФОРМИРАНСТ НА СТУДЕНТИ ОТ СПЕЦИАНОСТ МЕДИЦИНСКА СЕСТРА В РУСЕНСКИ УНИВЕРСИТЕТ ОТНОСНО АЛТЕРНАТИВНИТЕ МЕТОДИ ЗА ХИГИЕННИ ГРИЖИ.   - 86 - PROCEEDINGS OF UNIVERSITY OF RUSE - 2019, volume 58, book 8.4.  почистват и освежават болния на легло без да има необходимост от изплакване с вода след това.  Шапките  за  измиване  на  коса  са  удобно  средство,  както  за  болния,  така  и  за обслужващите го медицински  сестри, близки или  асистенти и също не изисква изплакване с вода след ползване.  Алтернативните  хигиени  методи „къпане  без вода” или  „сухо къпане” имат доказани предимства в сравнение с традиционните хигиенни  тоалети в леглото на болния (Georgieva, D., 2018). Използваните материали за „къпане без вода“ са еднократни средства, съдържащи миещ агент и  антисептик.  Хигиенните  гъби,  ръкавици  или  кърпи  са импрегнирани  най-често с Хлорхексидин-глюконат,  който е антисептичен разтвор. Безопасен е за кожата, ефективен и с широка антисептична активност. Прилага се за цялостно почистване и дезинфекция на кожата, деколонизация  на кожата, измиване  на тялото и предоперативно  къпане. Хлорхексидина  е  подходящ  за употреба  както при  възрастни  така и  при  деца. Изследванията показват,  че ежедневна  хлорхексидинова  баня  на  пациентите  в  интензивно  отделение  намалява колонизацията  и предаването на микроорганизмите  по кожата. За пациентите,  които не са в състояние да поддържат личната си хигиена  сами, къпането без вода е доказано ефективен метод за подобряване  на хигиената  и намаляване на разходите за обслужването им. Научно доказано  е,  че  медицинските  сестри  предпочитат  къпането  „без  вода”  в  сравнение  с традиционния  начин на къпане в леглото на болния и се прилагат  успешно като алтернатива на традиционната  практика (Koleva, G., 2018; Weinstein R. A., 2008).  ИЗЛОЖЕНИЕ Грижата за зависимите  от хигиенни  грижи  пациенти  е изключително  важна за да се предотврати настъпването на различни  усложнения.  Освен това извършването на частични и пълни  хигиенни  тоалети спомага за комфорта на пациентите,  те се  чувстват  щастливи  и уверени.  Медицинските  сестри  трябва да осъществяват адекватни  хигиенни  грижи  и  да действат съзнателно при обслужването на болните, като по този начин гарантират сигурността на лежащо болните (Hristova I., 2018; Georgieva,  D., Koleva, G., 2016; Sabrieva, S., Koleva, Gr., 2017).  Университетското  обучението  на  медицински  сестри  притежава  всички  характерни особености на традиционния  учебен процес, но и специфики,  основната от които е наличието на  трети субект в процеса  на  обучение  – пациента  и  неговите  близки.  Провеждането  на обучението  в реална  болнична  среда поставя акцент  на практическите  умения  и  изисква прилагане на съвременни методи за обслужване на пациентите (Draganova, D., 2013). Обучението на медицинските  сестри в България осигурява  нужната компетентност за осъществяване оценката на потребностите, планиране  и осъществяване на здравни грижи,  но все още масово се преподават добре познатите традиционни  методи и средства за хигиенни грижи.  Последния етап от обучението за специалност  медицинска  сестра е  преддипломен стаж с продължителност 1600 астрономически часа, в които студентите под наставничеството на работеща медицинска сестра, прилага на практика усвоените здравни грижи (Georgieva, D., 2015). За академичната 2018/2019  година  студентите от 1-ви курс,  специалност  медицинска сестра  в  Русенски  университет,  по  учебната  дисциплина  Философия  и  въведение  в сестринските  грижи,  се обучават както за прилагане  на  традиционните  хигиенни  методи, описани  в  учебната  литература,  така  и  за  алтернативните  методи  „къпане  без  вода“. Студентите от 2-ри,  3-ти и 4-ти курс на специалността  са обучавани само за прилагане  на традиционните  хигиенни  методи, по същата дисциплина  (Beloev Y., 2000;  MarkovaSt. 2008; Stoykov D., 2012). Към настоящия момент само студентите от 1-ви курс в университета имат теоретични  знания  и  практически  умения,  получени  по  време  на  обучението  им  за алтернативните хигиенни  методи. Целта на настоящото  научно  съобщение е определяне  степента на информираност  и предпочитанията  на  студентите  за  прилагане  на  традиционните  спрямо  алтернативните хигиенни  методи.    - 87 - PROCEEDINGS OF UNIVERSITY OF RUSE - 2019, volume 58, book 8.4.  Материал и методи – изработена е анкетна карта, съдържаща 10 въпроса, относно информираността,  предпочитанията  и  ползите  на  двата  метода.  Проведено  е  анкетно проучване  сред  студенти  от  специалност  медицинска  сестра,  катедра Здравни  грижи  на Русенския  университет  „Ангел  Кънчев“  през  м.  април.  2019г.  Извършен  е  анализ  и съпоставяне мнението на студенти от 1-ви курс спрямо това на 2-ри, 3-ти и 4-ти курс. Резултати.  Общият брой на анкетираните студенти е 100, разпределени както следва: от 1-ви курс – 32; от 2-ри курс – 29;  от 3-ти курс – 19  и от 4-ти курс – 20 студента.  Респондентите определиха своята информираността  за алтернативните методи "къпане без вода“. Резултатите са представени графично във фигура 1.   Фигура 1. Отговори на въпроса: Запознати ли сте с алтернативните хигиенни методи за „къпане без вода“?  От студентите първи курс, информирани  изцяло са 81%, като по-скоро информирани  се определят  6%, като по-скоро  неинформирани  и  неинформирани  са по  6%. От останалите курсове изцяло  информирани  са само 18%, а неинформирани  са 56%. Информираността  на първокурсниците,  в сравнение с останалите курсове, е обусловена от обема на преподадения учебен материал,  само студентите от настоящия  първи  курс са теоретично  и практически обучени  за алтернативните  методи за „къпане  без вода“. Въпреки това част от студентите, които не са обучавани за алтернативните методи, са запознати с тях. Проучи се мнението на респондентите относно подобряване хигиената на пациентите и състоянието на кожата им при двата метода (фигура 2).    Фигура 2. Отговори на въпроса: Според Вас традиционните или алтернативните методи спомагат повече за подобряване хигиената на пациента и състоянието на кожата им?    - 88 - PROCEEDINGS OF UNIVERSITY OF RUSE - 2019, volume 58, book 8.4.  Почти всички студенти са посочили,  че алтернативните методи спомагат за подобряване на хигиената на пациента и състоянието на кожата му: от 1-ви курс 75%, от останалите курсове 56%. В множество чужди литературни  източници  къпането без вода се определя,  като по-ефективен метод в сравнение с традиционните  хигиенни  грижи.   Относно  намаляването на инфекциите  свързани с медицинското  обслужване (ИСМО) почти всички студенти от първи курс са на мнение, че алтернативните методи спомагат повече за това (85%). Данните са представени графично на фигура 3.   Фигура 3. Отговори на въпроса: Според Вас кой от двата метода спомага повече за намаляване на инфекциите свързани с медицинското обслужване (ИСМО)?  Студентите  от  2-ри,  3-ти  и  4-ти  курс  не  са  получили  достатъчно  информация  за алтернативните  хигиенни  методи  и  това  определя  отговорите  им  на  въпроса,  свързан  с предимството на двата метода за намаляване на ИСМО: 40% считат, че традиционните  методи предотвратяват повече инфекциите  свързани с медицинското обслужване, а 47% отбелязват, че алтернативните методи са по-надеждни за това. Подготовката на  необходимите  материали  за извършването  на  хигиенни  тоалети по традиционните или алтернативните методи се различават, поради наличието на по-голям обем от принадлежности  за прилагане  на традиционните  методи. Мнението  на респондентите  е представено на фигура 4.   Фигура 4. Отговори на въпроса: Според Вас кой от двата метода спестява време при подготовка на необходимите принадлежности?  Почти всички студенти от първи  курс твърдят, че алтернативните  методи отнемат по-кратко време за подготовка (94%). Повечето студенти от големите курсове отбелязват, че не   - 89 - PROCEEDINGS OF UNIVERSITY OF RUSE - 2019, volume 58, book 8.4.  могат да преценят  (55%), а останалите дават колебливи  отговори  между традиционните  и алтернативните методи, съответно 22% и 23%.  Респондентите  бяха попитани  дали  са имали  възможност  да приложат  на  практика алтернативните методи за хигиенни  тоалети (фигура 5).   Фигура 5. Отговори на въпроса: Прилагали ли сте практика алтернативните методи за „къпане без вода“?  Повечето студенти отбелязват, че до момента не са имали възможност да извършат „къпане без вода“ на  лежащо  болен  в болнични  условия,  78% от  първи  курс  и  83% от останалите  курсове.  В  домашни  условия  такива  тоалети  са  извършвали  22%  от първокурсниците  и 17% от 2-ри, 3-ти и 4-ти курс. Предпочитанията за прилагане  на традиционните  или  алтернативни  методи за хигиена на студентите са представени във фигура 6.   Фигура 6. Отговори на въпроса: Традиционните или алтернативни хигиенни методи предпочитате да прилагате в практиката си?  По-голяма част от не обучаваните за извършване на „къпане без вода“ студенти (2-ри, 3-ти и 4-ти курс) не могат да преценят (56%). Предпочитания изказват за алтернативните методи 37% и за традиционните  7%. Мнението  на първокурсниците  е различно  – 85% предпочитат алтернативните методи, 6% традиционните  и 9% не могат да преценят.  ИЗВОДИ Литературния  преглед разкрива,  че в страните извън  България, успешно  се използват методите за „къпане без вода“, като по този начин се повишават качеството на здравните грижи  и удовлетвореността на пациентите.  От проведеното  проучване  се установи  висока информираност  на студентите от 1-ви курс и ниска на останалите, относно  алтернативните   - 90 - PROCEEDINGS OF UNIVERSITY OF RUSE - 2019, volume 58, book 8.4.  хигиенни  методи за „къпане без вода“. Къпането без вода е предпочитан метод от обучените за това студенти, спестява време за подготовка и спомага за намаляване на ИСМО. Част от студентите  2-ри,  3-ти  и  4-ти  курс  също  изказват  предпочитание  за  прилагане  на алтернативните  методи въпреки,  че не са застъпени в обучението  им. По-голямата част от всички изследвани  студенти не са имали  възможност да приложат  на практика  в болнични условия методите за „къпане без вода“. Анализа  на  резултатите  от  изследването  показва,  че  е  необходима  промяна  в преподаването  и прилагането  на традиционните  методи и средствата за хигиенни  грижи  с алтернативни.   