 ВЪВЕДЕНИЕ Муковисцидозата (МВ) е автозомно-рецесивно заболяване, с честота за Европа средно 1:2500  до  1:3500  живородени.   Най-често  се  среща  при  представители  на  бялата  раса  в Европа, Северна Америка, Автралия. Честотата е вариабилна в зависимост от етническата и/или географската принадлежност. Общият брой на пациентите с муковисцидоза в България е около 180.  Известно е, че около 5% от населението е носител на мутантния ген, като заболяването се среща предимно в европейските и северноамериканските страни (Georgiev, J., 2016). Според европейския консенсус за стандартни грижи при пациенти с муковисцидоза центърът  за  проследяване  е  добре  да  бъде  приобщен  към  университетска  болница,  да осигурява  24-часова  помощ,  да  разполага  с  3  до  5  легла  в  самостоятелни  стаи,  да  има консултативно звено и звено за амбулаторно проследяване. На всеки 3-6 месеца болният да се  консултира  с  пулмолог,  физиотерапевт,  психолог,  диетолог.  Един  път  годишно  се извършват:  рентгенография,  ехокардиография,  изследване  на  лабораторни  показатели  -хемограма, биохимия, нива на витамини (Perenovska, P., 2011).  В резултат на подобрените неонатални грижи, хирургия, антибиотичното лечение на белодробните усложнения и подобреното хранене се наблюдава увеличаване на средната преживяемост  на  пациентите  до  30  год.    Доказана  е  изключителна  корелация  между телесното тегло и белодробната функция. Значителна част от пациентите с муковисцидоза имат биохимични, ултразвукови и клинични доказателства за чернодробно засягане. Това води до сериозни хранителни проблеми в резултат на загуба на жлъчни соли, намалено усвояване на мазнини, намаление на мастноразтворимите витамини и промяна на факторите на съсирване.  Пациентите с муковисцидоза са с висок риск от ниски нива на незаменимите  31  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: МУКОВИСЦИДОЗА-ИНФОРМИРАНОСТ И МЕДИКО-СОЦИАЛНИ ПРОБЛЕМИ.   - 172 - PROCEEDINGS OF UNIVERSITY OF RUSE - 2020, volume 59, book 8.5. мастни киселини, омега-3 дълговерижни полиненаситени мастни киселини, което води до кожни лезии, промяна на имунитета, бъбречната, чернодробната и белодробна функции (M. Sinaasappel et al., 2002).   През  1992  год.  във  Франция  е  създадена  Националната  обсерватория  (Observatoire national  de  la mucoviscidose,  ONM)  по  муковисцидоза  за  мониториране  на  здравното състояние на пациентите. Отчита се за периода 2001–2003 год. средна продължителност на живота 36.4 год. Тези резултати, са по-добри от предходните години и са били свързани с подобрените  здравни  грижи.  Усилията  са  били  насочени  към  подобряване  знанията  на пациентите относно методите на лечение. Изследванията на Националната обсерватория на Франция за 2003 год. обхващат 4 104 пациенти, които съставляват едва 63% от теоретично изчислената популация. Това се дължи на пропуснати, недиагностицирани или леки форми на муковисцидоза. От 2003 год. е въведен и масов неонатален скрининг сред новородените с муковисцидоза.  Отчита  се,  че  значителен  брой  от  пациентите  са  пропуснати  за диагностициране или страдат от  по-лека форма. Включване на новородени с положителен скринингов тест и преглед от специалист веднъж годишно ще осигури надежден мониторинг на  здравния  статус.  Увеличената  продължителност  на  живота  се  дължи  на  подобреното лечение и хранене, но се отчита и тенденцията за понижаване на хомозиготи с ΔF 508 генотип, което се отразява благоприятно върху смъртността (Gil Bellis et al., 2007).   Съобщава се (Döring, G., 2007) за случаи от скрининга с нормален потен тест и ДНК мутации за муковисцидоза, което показва, че при изявена клинична картина трябва да се търсят генните мутации за муковисцидоза.   Проучванията  при  пациенти  с  муковисцидоза  са  предизвикателство  за  здравната система  и  засегнатите  хора  поради  прогресивния  характер  на  заболяването,  големите вариации, тежестта, както и и броя на засегнатите органи.   Проблемите на болните с муковисцидоза в България са свързани с осигуряване на безплатната  и  своевременна  антибактериална  и  секретолитична  терапия,  физиотерапия, осигуряване на адекватно хранене с добавка от витамини и микроелементи, психосоциалната адаптация и професионалното ориентиране.   Основната задача според  (Nedkova, V., 2013) остава подобряване на преживяемостта на болните и качеството на живот, както и профилактиката на следващите бременности на засегнатите семейства.   ИЗЛОЖЕНИЕ МВ  е  най-честото  наследствено  животозастрашаващо  състояние  в  европейската популация, което  афектира както  върху деца, така и върху възрастни. То е резултат  от мутация  в  ген  (CFTR  –  cysticfibrosis  transmembrane  conductance  regulator),  който  кодира протеин  регулиращ  трансмембранната  проводимост  и  йонния  транспорт  в  епителната повърхност  на  редица  органи  и  системи  в  организма.  Най-често  и  силно  засегнати  са дихателните  пътища,  панкреатичните  канали,  чревния  тракт,  жлъчните  пътища,  потните канали.  Тяхната  функция  се  ограничава  от  образуването  и  задържането  на  гъст,  жилав секрет, чието отстраняване е трудно, а понякога и невъзможно. Ограничаването на работата на тези органи и системи води до прогресиране на болестта и значително намаляване на качеството на живот – особено с напредване на възрастта.  Биалелните мутации на гена за трансмембранен регулатор на муковисцидоза, водещи до намаляване или липса на протеинова функция, причиняват МВ (Sosnay PR, Siklosi KR, Van Goor F., 2013).  Клиничния синдром при засягане на дихателните пътища е обстойно описан  от  (Elborn  J.S.,  2016)  и  се  характеризира  се  с  възпаление,  хронични  инфекции, инспирация на упорит секрет, бронхиектазии и евентуална преждевременна смърт.   Според (Castellani, C., Assael, BM, 2017) МВ включва множество органи и обхваща много  клинични  характеристики.  Взаимодействията  между  специфичните  за  органите болестни процеси в рамките на клиничния синдром, създават сложна мрежа от вероятни причинно-следствени връзки.    - 173 - PROCEEDINGS OF UNIVERSITY OF RUSE - 2020, volume 59, book 8.5. Georgiev  J  (2016)  описва  най-честите  симптоми  при  МВ.  Кашлицата  е  първия симпотом, като в началото тя може да е суха и дразнеща, но впоследствие става влажна и продуктивна,  като  храчките  обикновено  са  гнойни.  С  напредване  на  заболяването възниква дихателната  недостатъчност.  Кожата  придобива  пепеляво-сивкав  цвят.  Гъстият мукозен  секрет  създава  благоприятни  условия  за  заселване  на  патогенни  бактерии  в респираторния тракт и последващи усложнения.  Другият чест симптом е диария, дължаща се на засягане на екзокринната функция на панкреаса, установява се при 85% от случаите, като симптомите включват често изхождане на обемисти, мазни изпражнения. Това довежда до намелено усвояване на хранителните вещества, а оттам – лошо наддаване на тегло и изоставане в растежа. Поради лошата резорбция на хранителните вещества, дихателната недостатъчност и учестеното дишане децата са с повишени калорийни нужди и съответно имат много добър апетит. Следващият симптом е хипохлоремична алкалоза в резултат на загубата голямо количество соли. При обилно потене по дрехите остават бели следи след изсъхване, а самата кожа на детето е със солен вкус (т.нар. „солена целувка”). Важно е да се знае,  че  при  интензивна  физическа  дейност,    фебрилитет,  изостряне  на  дихателната недостатъчност загубата на соли се увеличава, като възниква нерушение в хомеостазата – хипохлоремична алкалоза. Установяват се и нарушения в пикочо-половата система, при 95% от момчетата се установява азооспермия, често срещани са и състояния като ингвинална херния, хидроцеле, крипторхизъм. При момичетата често срещана е аменореята особено през периодите на обостряне на дихателната недостатъчност. По принцип тяхната репродуктивна функция не е нарушена. В 15-47% от момичетата се наблюдава инконтиненция на урината особено по време на кашличен пристъп (Georgiev, J., 2016). Муковисцидозата e клиничен и социален проблем. Качеството на живот на хронично болните  и  техните  близки  прогресивно  се  влошава  с  естествения  ход  на  заболяването. Прогнозата  за  момчетата  е  по-добра.  Навреме  поставената  диагноза  внася  яснота  и  в разбирането на родителите и близките за състоянието на детето, позволява на семейството да се  адаптира  към  проблемите,  свързани  с  хроничното  заболяване,  да  реши  въпроса  с пренаталната диагностика при следваща бременност (Perenovska, P., 2011). По международни данни настоящата прогнозна възрастта на оцеляване на индивидите болни от Муковисцидоза е 37.4 години. За съжаление в България средната продължителност на  живота  на  болните  от  Муковисцидоза  е  ранна  ученическа  възраст  –  12-13  години (Yancheva, St., Nankova, M., Borisova, S., 2017). През  последните  десетилетия  преживяемостта  на  пациентите  с  МВ  значително  се подобрява благодарение на новите терапевтични режими, но все още дефинитивно лечение няма. Макар и със значително удължена преживяемост и подобрено качество на живот и прогноза, в сравнение с пациентите преди 20 години, цената за тези постижения е много голяма и за пациента и за обществото. Ежедневното адекватно лечение е скъпо и много времепоглъщащо. Честите посещения в болница също оказват своя негативен отпечатък. От друга страна във връзка с удължената продължителност на живот  се срещат все повече „необичайни“ за МВ изяви, което е предизвикателство за лекарския екип, и пациента (Rowe SM et al, 2005). В подкрепа на доказателствата, че навременно поставената диагноза, непрекъснатия контрол и правилно лечение хората с тази диагноза могат да водят пълноценен живот и да имат добро качество на живот.  В настоящото научно съобщение се представя историята на заболяването на 20г. Н. Г., студентка  по  фармация.  Тя  е  наясно  със  своето  заболяване  и  предоставя  споделената информация за публикуване след писменно информирано съгласие. Заболяването на Н.Г е открито на 6 месечна възраст, когато са установени проблеми с храненето, ненадаване на тегло  и  появила  се  кашлица.  По  разкази  на  близките  си  тя  представя  трудния  път  на поставяне на правилната диагноза.  Постъпила е на лечение в лечебно заведени в родния си град с диагноза „бронхит” на 6м. възраст.  След едномесечно лечение без подобрение е потърсена лекарска помощ във Варна, където е поставена диагноза Муковисцидоза чрез потен тест и генетично изследване.,  доказано е , че майката е носител на заболяването. Н.Г.   - 174 - PROCEEDINGS OF UNIVERSITY OF RUSE - 2020, volume 59, book 8.5. споделя  социалния  си  живот  и  отношенията  и  с  приятели  и  близки,  най-близките  и приятелите са запознати с нейното заболяване и проявяват съпречастност и готовност за разбиране и помощ.  Информирана е подробно за хода на болестта и е приела заболяването си,    съобщава,  че  се  чувства  добре.    Постъпва  в  болница  поне  веднъж  в  годината  за профилактични  прегледи  и  курсове  на  лечение.  Когато  оплакванията  зачестят  се  налага хоспитализация 2-3 пъти в годината. Не спортува, защото чувсва умора, но се старае да върви пеша колкото е възможно повече, за да увеличи белодробния си капацитет. „Живея нормално, както всички останали”, съобщава Н.Г. , приема медикаменти:  Креон 25 000х2 табл. преди всяко хранене. Провежда инхалаторно лечение с Пулмозим, Колобрет по схема 28 дни 2 вдишвания на ден-сутрин и вечер, Спиолто  Респимат-2 вдишвания на сутрин, Кависепт 3% инхалация за отхрачване един или два пъти на ден,  АЦЦ 600мг. и витамини. „Тази болест няма лечение, живея на поддържаща терапия. Основният проблем в България е, че няма белодробни трансплантации. Въпреки всичко не съм изгубила вяра в живота, отдала съм се на образованието си” споделя Н.Г.  ИЗВОДИ От проучената литература  по проблемите на муковисцидозата и представения случай на  успешен  живот,  въпреки  заболяването,  могат  да  се  направят  следните  изводи  и заключения: Необходимо е провеждане на всеобхватна информираност на населението за самото заболяване, неговия ход, лечение и възможности за диагностициране. Информираността за съществуването на скрининг за носителство на дефектен ген причиняващ Муковисцидоза може  да  се  разпространява  сред  обществото  по  различни  канали.  Особено  ефективно  е информирането на жени в подходяща възраст и семейства,  планиращи бременност от страна на  гинеколозите  и  другите  медицински  специалисти.  Важно  значение  относно предоставянето на навременна и точна инфорормация на  населението са професионалистите по  здравни  грижи  -  акушерки  и  медицински  сестри.  Обучението  на  бъдещите професионалисти е свързано с формиране на професионални компетентности по време на обучението  и  особено  през периода  на  преддипломния  стаж  (Hristova.  Tsv.,  2019).  Това гарантира  достигането  на  пълната  и  точна  информацията,  както  и  разясняването  на важността  за  това  изследване  и  опасностите  от  болестта  до  най-важната  и  най-заинтересована в случая група хора. Генетичните анализи при пациентите с муковисцидоза съдържат важна информация, която в настоящия момент е ориентирана основно към прогнозиране хода на болестта или потвърждаване на клиничната диагноза, но тя би могла да послужи и за разработването на индивидуални подходи за терапия и значително подобряване на качеството на живот на засегнатите от Муковисцидоза хора. Целите на информационите кампании са да  подобрят познанията  за  медицинските  и  социалните  характеристики  на  болестта.  Правилният контрол на заболяването ще позволи да се измери влиянието на методите на лечение, да се оцени социално-икономическите разходи на заболяването да  повиши качеството на живот на пациентите и намали тревожността на техните близки.  