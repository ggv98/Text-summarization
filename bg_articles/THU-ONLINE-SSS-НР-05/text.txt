 ВЪВЕДЕНИЕ В  последните  няколко  десетилетия  затлъстяването  е  най-широко  разпространеното метаболитно заболяване в развитите и развиващите се страни. В повечето съобщения неговата честота се движи от 3 до 30% за да достигне до 30-40% при възрастното население. Според института по метаболитни заболявания към МА-София, (Балабански Л., 1995).  Данните на Световната здравна организация (2010), сочат, че затлъстяването по целия свят се е увеличило повече от два пъти от 1980 г. насам. През 2010г. близо 48 милиона деца под  пет  годишна  възраст  са  били  с  наднормено  тегло.  Според  СЗО  веднъж  възприето затлъстяването  като  проблем  в  страните  с  високи  доходи,  наднорменото  тегло  и затлъстяването става проблем и в страните с ниски и средни доходи, особено в градската среда. Близо 35 милиона деца с наднормено тегло живеят в развиващите се страни и 8 милиона в развитите страни, според документите на СЗО.  Според Световната здравна организация (2010), 43 милиона деца под 5-годишна възраст са с наднормено тегло. В Европейския съюз над 22 милиона деца са с наднормено тегло, а 5 милиона са със затлъстяване. Изследване направено в някои страни от Европейския съюз в последните 5 години (2005 – 2010 година) показват, че затлъстяването в детско-юношеска възраст в Германия се движи в границите до 10%, в Италия то е средно 11,9% за двата пола, в Исландия е 5,4%.  Националната програма за измерване на здравния риск от затлъстяване и наднормено тегло при децата (2010) в Англия сочи, че 21,3% от тях на възраст 4-5 години са с наднормено тегло.  Процентът  на  децата  между  10-11  годишна  възраст  е  33,4%.  Общо  за  цяла Великобритания с наднормено тегло са 13,3%, а 9,8% страдат от затлъстяване. В последната година от основното училище 14,6% са с наднормено тегло, 18,7 са със затлъстяване, показва проучването. По данни на Н. Станимирова (1988), затлъстяването у нас в предучилищна възраст е около 8%, а в след пубертетния период достига до 15%.   5 Докладът е представен на студентската научна сесия на 13.05.2021 г. в секция „Промоция на здравето“ с оригинално заглавие на български език: КИНЕЗИТЕРАПИЯ ПРИ ДЕТСКО-ЮНОШЕСКО ЗАТЛЪСТЯВАНЕ.   - 34 - PROCEEDINGS OF UNIVERSITY OF RUSE - 2021, volume 60, book 8.5. ИЗЛОЖЕНИЕ Редовните  физически  занимания  при  детско-юношеско  затлъстяване,  имат  за  цел създаване на динамичен стереотип в постигането на разумна редукция на телесното тегло, (Тодоров В., 2010). Насочването на децата към физическа активност е особено важно в борбата с наднорменото тегло и затлъстяването. Физическата активност е свързана отблизо и с други здравни поведения, като пушене и употреба на наркотици. Това предполага, че физическата активност играе роля, не само в редукцията на затлъстяването в детско-юношеска възраст, но и роля за предотвратяване на вредните навици водещи до влошаване на здравето, подобрява начина на живот и психо-социалното благополучие, (Рашев М., 1954).  Повишеният  енергоразход  получен  чрез  увеличение  на  физическата  дейност  и намаляване  на  енергоприхода  се  използва  като  основно  средство  при  редукцията  на повишената телесна маса. При подрастващи с наднормено тегло ограничаването на храненето е по-леко в умерени граници, поради изискванията на организма в тази възраст. За деца до 14 години се препоръчват 20 - 30 минути най-малко умерени физически упражнения със средна интензивност в продължение на 2 - 3 дни в седмицата.  Децата  на  възраст  между  6  години  е  необходимо  да  извършват  леки  до  умерени физически упражнения до 30 мин на ден. Лицата между 6-17 годишна възраст е добре да извършват физическа дейност повече от 20 мин, най-малко три пъти в седмицата според Н.Мумджиев. Енергоразхода при  упражненията не трябва да надвишава два пъти основната обмяна за възрастта, (Пенчев П.,1981).  Напълно реално е обаче увеличаването на енергийния разход със 150 kJ (630 kcal) дневно чрез физически упражнения, увеличаващи сърдечната честота от 80 до 130 удара за 1 мин за около 20 мин. Резултатът в края на годината е намаляване на мастната тъкан с 5 кг. Ако към това се добави и един час бързо ходене (5-6 км), ще се изразходва още толкова енергия и намалението на мастната тъкан ще се удвои според Н. Мумджиев. Препоръчват се подвижните игри, спортуване, планински туристически походи.  Благоприятно  влияние  оказва  и  санаториалните  комплекси,  които  спомагат  за създаването на новия хранителен стереотип. Могат да се провеждат процедури по лечебна гимнастика и след учебните часове. Три пъти в седмицата по 60 минути занимания със спортни игри - футбол и баскетбол, както й бързо ходене и бягане на къси отсечки.  Добър ефект дава, ако се съчетае с дихателни упражнения.  Физическите упражнения оказват благоприятно  влияние  върху  редица  системи  –  дихателна  и  сърдечно-съдова,  честите занимания с физически упражнения водят до увеличаване процента на активната телесна маса за сметка на мазнините, (Братанов Бр., 1973). Упражнения като плуване, туристически походи, бързо ходене водят до увеличаване на енергоразхода, което рефлектира върху намаляване на телесната маса. Тези упражнения повлияват в положителна насока скоростта на обмяната на веществата. Връзката между скоростта на обмяната на веществата и хипоталамуса определя поддържането на определено ниво на мазнините, (Топузов Ив., 1995). И. Антонов (1985) провежда велоергометрично натоварване на подрастващи със затлъстяване в рамките на 45 мин. и установява промени в свободните мастни киселини с 19,7%. В друга група изследвани лица  натоварването  е  110  минути  и  промените  са  с  27%,  с  което  доказва,  че  мастния метаболизъм се повлиява по-благоприятно при продължителна физическа работа, последното води до регулация на телесното тегло, (Антонов И., 1985).  При оптимизирана двигателна програма, съчетана с диетичен режим К.Гаджев постига редукция на теглото за 3 месеца с 5,6 кг. и подобряване на физическата работоспособност на децата и подрастващите с 26%.  В проучената от нас литература има много съобщения за намаляване на телесното тегло след прилагане на кинезитерапия в допълнителни часове в училищата, както и редукция на теглото в условията на оздравителни лагери и санаториуми, (Бандалова А., Д. Милкова, Р. Стойчева, М. Петкова-Боцова, Н. Станимирова и др.). Единственият  начин  за  да  се  противодейства  на  този  сериозен  проблем  това  е спортът.  Той  е  сбор  от  разнообразни  физически  упражнения,  които  се  изпълняват  с определена  цел  и  условия,  различни  от  всекидневните.  Чрез  спортуването  оказваме положително въздействие върху физическото и психическото благосъстояние на децата. Те   - 35 - PROCEEDINGS OF UNIVERSITY OF RUSE - 2021, volume 60, book 8.5. могат  да  се  усъвършенстват  или  да  развият  определени  двигателни  умения  и  навици. Физическата активност играе роля, не само в редукцията на затлъстяването в детско-юношеска възраст, но и роля за предотвратяване на вредните навици водещи до влошаване на здравето, както й подобрява начина на живот.  Изводите, които можем да си извадим от горе изнесената информация са:  1)  Разработването  и  прилагането  в  практиката  на  кинезитерапевтична  програма  и хранителен режим при затлъстяване в детско-юношеска възраст води до редукция на телесното тегло и подобряване на антропометричните и функционални показатели.  2)  Включените в комплексите по лечебна гимнастика физически упражнения, подвижни и спортни игри, спомагат за намаляване на мастните депа по корпуса и крайниците и заедно  с  това  увеличават  силата  и  гъвкавостта  на  опорно-двигателния  апарат  на подрастващите.  3)  Положителните промени и високия темп на прираст на всички показатели, потвърждава необходимостта от прилагането на разнообразни средства, насочени към редукция на телесното тегло и към повишаване на физическата дееспособност.  4)  Моделът на кинезитерапевтичната програма и хранителния режим при подрастващи със затлъстяване са подходящи за приложения в извънкласните занимания в училищата или в домашни и амбулаторни условия.  ЗАКЛЮЧЕНИЕ Епидемията от затлъстяване и наднормено тегло при децата бележи възходящ ход през последните десетилетия. Превенцията е най-важният подход в ограничаването на този значим в световен мащаб проблем. Проблемът стои за решаване и пред образователната система и пред институциите в областта на физическата култура и спорта. С това затлъстяването става междуинституционален и интердисциплиниран проблем, в решаването на който своето място имат и кинезитерапевтите.   Кинезитерапевтите трябва да бъдат подготвени за справяне с проблема свързан със затлъстяването.  Те  трябва  да  предлагат  конкретни  стратегии  и  да  планират  различни интервенции за физически лица, които са с наднормено тегло. Трябва да могат да се справят с механичните и физиологичните увреждания, които съпътстват заболяването и да насърчават децата към дългосрочно поддържане на физически активен начин на живот. Ползите на кинезитерапията са много големи в тази насока. Свързани се със повишаване на метаболизма, закаляване чрез подходящи методики, физически упражнения и интензивен двигателен режим на открито. Тези мероприятия трябва да започнат от най-ранна възраст, да бъдат приоритет през целия период на израстването и живота.  