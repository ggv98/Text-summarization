 ВЪВЕДЕНИЕ В Средновековието  България  е била  могъщо  царство  и  действащо лице  в  голямата политика на Европа и нейната цивилизация.  Целият православен славянски свят няколко века ползва дълбоките духовни  структури  и културното  наследство, създадено в България, като дело  на  българите.  Основите  на  тази  християнска  цивилизация  -  славянска  като  език, старобългарска като генезис  - са положени  от двамата монаси,  писатели,  книжовници  и християнски  мисионери  Константин-Кирил  Философ  (827-869  г.) и Методий (815-885 г.). Те са родени  в Солун  (Тесалоники)  - вторият по големина и значение политически  и културен център на Византийската империя. “И по майка, и по баща - четем в Пространното житие на Методий - те бяха от много добър и почтен род, отдавна познат и на Бога, и на царя (императора)...” [1]  ИЗЛОЖЕНИЕ                                               1 Докладът е представен на Научна конференция за студенти, докторанти и млади учени „Младеж, наука, иновации“, проведена във Филиал-Силистра на Русенския университет, на 17.05.2019г., с оригинално заглавие на български език: „Делото на Константин-Кирил и Методий“. - 35 -  58th Science Conference of Ruse University - SSS, Bulgaria, 2019  Независимо от това, какви са били Кирил  и Методий по рождение, за историята на културата, за отношението на славянството  към тях е важна  същността на делото  им, отношението на самите тях към него и последиците от него. В българската традиция още от Средните векове Кирил  и Методий  се  възприемат  категорично  като  свои  дейци. Методий  е  роден  около  дванадесет  години  преди Константин. Получава образование в Солун, прави военна кариера и е назначен  от императора за “архонт”  на една “Славиния”  (славянско  княжество)  на  византийска територия  - най-вероятно  племето  смоляни  в  Родопите. Този факт потвърждава потеклото на братята и връзките на тяхното  семейство  с  императорския  двор.  След  десет години  служба,  станал  по  неволя  свидетел  “...на  много смутове и престъпления  в този живот...”, той се оттегля в манастир. Допуска  се, че това е станало по  политически причини.  Бъдещият апостол  се заема “...усърдно  с книгите”.  Със своите интелектуални  и морални  достойства Методий придобива  авторитет, като му е предлаган сан на митрополит (архиепископ).  Той  отказва, а по-късно  става игумен на известния манастир “Полихрон”  в Мала Азия. Константин е седмото, най-малко дете на Лъв и Мария. Учи в родния Солун,  където “...от всички ученици той най-много преуспяваше в книгите чрез бързата си памет, а всички му се удивляваха...”.  По  височайша  воля  постъпва  в  знаменитата Магнаурска школа в Константинопол  - единственият университет в  тогавашна  Европа.  След  завършването  на  това  елитарно образование е преподавател в Магнаурската школа и библиотекар ("пазител  на  свещените  книги")  на  патриаршеския  храм  "Св. София".  След 851  г. Константин  се оттегля в манастира  на Методий  и  се посвещава  на създаването на славянската азбука и старобългарския литературен  език. Според житийния разказ задачата е поставена от император Михаил  ІІІ и неговите съветници. Зад усилията на Константин и Методий стои тяхната убеденост в силата на Христовото учение, осъзнатата им воля да се трудят за “спасението на славянския род”, с когото са свързани по рождение. Заедно с брат си  Методий,  Константин  се оттегля в манастир,  за да се подготви  за мисията. Те започват да се трудят заедно със своите „поспýшници”,  т. е. съмишленици,  сътрудници.  Така за сравнително  кратко време Константин  създава азбуката и започва да превежда, като през есента на  863  г. тя тръгва за Моравия  и  в същата година пристига  там. Константин  носи  със себе си препоръчително писмо  от императора.  В него  се казва, че на  Ростислав се изпраща  „този  човек  (Константин),  комуто  Бог  откри буквите, мъж почтен, благоверен и много учен философ”. Дават се съвети на княза да приеме този дар като по-ценен  от злато и от сребро, да подтиква всички да вървят по истинския път и така да остави за себе си вечен спомен. Създадената от Кирил азбука, т. нар. глаголица,  е едно съвършено писмo. Тя предава най-тънки  отсенки  на славянската реч. Създадена е за превод  на богослужебните книги  от гръцки  на славянски език. Названието глаголица  идва от „глаголати“,  означаваща говоря,  глаголицата  поетично  е наричана  „знаците, които говорят“[2]. Всички  букви  са оформени  в един стил, в който основните  елементи са кръстът, триъгълникът  и кръгчето. С глаголица са написани първите славянски преводи на богослужебните книги,  с които Кирил и Методий и техните ученици  са разпространявали  християнството в Моравското княжество и Панония  през  IX  век. На глаголица  са били  написани  и  първите  славянски  оригинални - 36 -  58th Science Conference of Ruse University - SSS, Bulgaria, 2019  произведения. Първата книга, която бива преведена, е Изборното евангелие, в него са събрани откъси от евангелията, т. нар. четива, подредени по реда на църковния  календар, първият дял включва четива за подвижните  празници.  Следва Псалтирът, тя е една от книгите в Стария завет на  Библията. В еврейската Библия  се нарича  Книга на възхвалите. Служебникът съдържа богослужебни текстове, които се произнасят от свещениците и дяконите по време на светата литургия, поради което се нарича още „Литургион”.  Требникът съдържа правилата за извършване  на обредите на църковните  тайнства и други свещенодействия,  извършвани  от църквата в особени  случаи. Освен с преводите  си Кирил  и  Методий  полагат основите  на славянските  литератури  и  с оригинални  произведения  на  старобългарските език.  Това са молитвата към Григорий  Богослов. Той е един от 4-те светци на православната църква, смятан за най-добрия оратор на своето време. През 860г. Кирил и Методий били натоварени лично от византийския император с мисия в Хазарския хаганат. На път за своята хазарска мисия, спират в Херсон да чакат по-топло време. Херсон е днешният Крим. По време на престоя си в Херсон Кирил Философ превел на гръцки език осемте части на еврейската граматика. Той има и своите неприятели,  както ги нарича - триезичници  и пилатовци  поради това, че според тях в черквата и литературата били допустими само три езика - староеврейски, гръцки,  и латински, на които библейският Пилат наредил да се сложат надписи върху кръста на Голгота. Борбата с т. нар. триезичници  е борбата за равенство на славянските народи  с културните  тогава народи,  за равенство изобщо  между народите.  Пред тях Кирил  защитил  правото  на съществуване на славянската писменост и език. Диспутът с триезичниците  бил записан от Константин и станал част от пространното му житие. При голямата тогава културна  и  езикова  общност  между  отделните  славянски  клонове, книжовният  език на Кирил и Методий и техните ученици  бързо и лесно се превръща в общославянски книжовен  език.  След като прекарват в Моравия  около  три  години,  двамата братя решават да се завърнат в Цариград  и  да посветят там свои  ученици  в духовен  сан. Самите те не са имали  това право,  тъй като не са имали епископски  сан, а Кирил  дори не е бил  и свещеник.  В края на тяхното пребиваване те получават папски писма да отидат в Рим, пристигайки  във „вечния град” срещу Коледа на 867 г. Тук са посрещнати  лично  от папа Адриан ІІ, който  ги удостоява с голяма почит.  Вниманието,  отделено  на  двамата братя,  може  да се обясни  с  подобряването  на отношенията  между  Рим и  Цариград.  За благополучния  изход  на  срещата немалка  роля изиграва и един сполучлив  дипломатически акт от страна на Кирил. Той подарява на папата мощите на папа Климент Римски, открити  в Крим. Народът отдал „най-голяма  възхвала на Бога, гдето благоволил  след толкова дълго време да върне в техния  град наследникът  на Петър” и да прослави „не само целия град, но и целокупната  Римска империя“. Папа Адриан освещава славянските книги  и ръкополага славянски свещеници. За Кирил и Методий това е голяма победа. В  знак  на  признание  на  славянския  език  като богослужебен,  новопосветените  славянски  духовници  започват да служат в римските църкви литургия  на славянски. В течение на три дни в четири от римските църкви се извършва тържествена литургия на два езика. Така в Рим мисията и “славянските книги” са  благословени  от  папа  Адриан  ІІ,  а  проповедта  на старобългарски  език огласява храмовете на «Вечния  град». За нещастие Константин  се разболява тежко, приема монашеска схима и името Кирил  и на 14 февруари 869 г. умира. Погребан е в църквата "Св. Климент" ("Сан Клементе"). Пред гроба му всяка година на 11 май се отдава почит от български правителствени  делегации,  интелектуалци,  българи, живеещи и работещи в Италия и в руги страни. На смъртния си одър Кирил прошепва:  “Брате, ние бяхме впрегнати заедно да орем една - 37 -  58th Science Conference of Ruse University - SSS, Bulgaria, 2019  бразда.  След  като  завърших  своя  живот,  аз  падам  на  нивата.  Ти  много  обичаш монашеството, но заради него ти не оставяй учението ни...”  Методий неотклонно  следва поетия път. Като архиепископ  на Великоморавия той среща ожесточената съпротива  на  немското  духовенство.  В  споровете Методий не отстъпва по жар и красноречие на Кирил. В безсилието си  немските епископи  стигат до груби  заплахи:  “Понеже буйно говориш, зле  ще  си  изпатиш!”  На  саркастична  забележка  на немския крал Методий  дръзко отговаря с анекдота за изморения философ,  който  се е  изморил,  защото  е спорил  “...с глупаци...” Заточен  в  продължение  на  три  години  в  Швабия,  Методий  е освободен едва след намесата на папския  Рим. Верен на апостолските завети, св. Методий полага усилия да разшири обсега на мисията към Южна Полша и Хърватия. Той положително е поддържал връзки и с България - надали е случайно, че Климент, Наум, Ангеларий и другите участници в Моравска мисия „... копнеели за България...”  Държавните  власти  във Великоморавия  не  осъзнават в  пълна  степен  значението  на Кирило-Методиевото  дело.  Въпреки  трудностите  Методий  продължава  преводите  на библейските  книги  и  създава оригинални  творби  до самата си смърт (6 април  885  г.). За мястото на  гроба  му се  спори,  но  местната моравска  традиция  го  свързва  с градището Микулчице.  От 2000 г. българи от Чехия, Словакия,  Австрия и други  страни, всяка година извършват поклонение  в Микулчице,  за да отдадат своята почит на апостола на българското слово. Отначало църквата празнува поотделно паметта на всеки от двамата братя на датите от смъртта им - св. Кирил на 14 февруари,  св. Методий - на 6 април. За първото обединяване на празника им научаваме от сведението в Проложното житие в пролога на Станислав от 1330 г., според което той е на 6 април. Но поради Великия пост, когато църковният  устав забранява тържествено да се чества паметта на светците, за ден на празника им е избран 11 май. Смъртта на Методий е последният акорд на Моравската мисия. Участниците в мисията са прогонени, по-младите - продадени  в робство... Св. св. Климент,  Наум, Ангеларий  търсят спасение в България. Монашеската мисия се завръща в родната си среда, за да се превърне в гръбнак на старобългарската цивилизация  [3]. Постепенно  кирилицата  окончателно  се наложила,  като  се превърнала  в официална държавна  азбука,  използвана  и  за църковни,  и  за светски нужди.  Полага се началото  за изграждането  на  църковната  организация  и  за  налагането  на  българския  език  като богослужебен.  С голямата подкрепа  на княз  Борис  I е създадена известната Плисковско-Преславска книжовна школа, която е имала за свой център манастира край Голямата базилика в Плиска. Под неговите непосредствени грижи  работили  видни български книжовници  като Константин  Преславски, Йоан Екзарх, младият княз Симеон и други. Наум бил изпратен  в Охрид, където през 900-та година построил  манастира “Св.Архангел Михаил” (преименуван по-късно  на “Св. Наум”). Там край Охридското езеро, прекарал  последните години  от своя живот.  Починал  на 23  декември 910 г. и бил  погребан  в едното крило  на  своя манастир. Ангеларий  е  сред  учениците  на  архиепископ  Методий,  съумяли  да намерят  убежище  в  княжество  България  след  разгрома  на  Кирило-Методиевото дело във Велика Моравия, и е един от св. Седмочисленици. По-късно той умира в Плиска.  Вече повече от хиляда и сто години,  Кирил и Методий са упование за българите. В мрачната епоха на османското владичество българската държава изчезва от политическата карта на Европа, но остава “Държавата на духа”, както я нареча големият руски учен акад. Дмитрий  Лихачов. Нейните устои са поставени  от азбуката и езика на Кирил  и Методий. Светите  братя  са  еманация  на  българската  борба  за  църковна  и политическа  независимост. Още през 1851 г. техният ден - 11/24 май, от църковен  празник прераства в най-яркия израз на националната  идентичност, на българското преклонение  пред - 38 -  58th Science Conference of Ruse University - SSS, Bulgaria, 2019  образованието,  науката и културата. Днес св. св. Кирил  и Методий  са признати  за духовни учители  от целия  християнски  свят. Светите братя са знаме на славянското възраждане и национална  еманципация  в  Чехия  и  други  славянски  страни.  Без  да са  популярни  във Византия, под влияние на българския култ са възприети като светци от православната църква и извън славянския свят, включително в съвременна Гърция. В края на ХХ в. папа Йоан Павел ІІ  ги  обявява  за  “покровители  на  Европа”.  Десетки  народи,  особено  в  руското културнополитическо  пространство  през  ХХ  в.,  възприемат  кирилица  като  писменост  на своите национални  езици.   ИЗВОДИ Днес  денят  11/24  май  се  отбелязва  в  много  държави  (Русия,  Украйна,  Беларус, Македония, Сърбия, Черна гора, Чехия, Словакия и др.), но дълбоките корени на тази традиция са в България. И единствено в България този ден не е само официално  събитие и интелектуален жест,  а  истински  народен  празник,  най-неоспоримият  и  приет  от  всички...  В  България същестува феномен,  който няма някъде другаде в Европа и по света - българите имат една песен, която не остъпва на националния  химн като внушение,  сила и израз на националното чувство. Това е Химнът, посветен на Кирил и Методий, и започващ с думите: “Върви, народе възродени“! В  резултат  на  мощното  българско  духовно  и  културно  излъчване  в  някои  страни, старобългарският се превръща в третият класически език на Средновековна Европа. По този повод френският учен проф. Роже Бернар казва следните точни и силни думи:      “Спасявайки делото  на  св.  св.  Кирил  и  Методий,  България  е  заслужила  признателността  и уважението не само на славянските народи, но и на света. И това ще бъде така, докато човечеството влага истинско съдържание в думите напредък, култура и човечност...”  