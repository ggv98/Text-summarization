 ВЪВЕДЕНИЕ Плацента  превия  (Placenta  previa)  е  необичайна  локализация  на  плацентата.  Тя  е разположена  в  долния  утеринен  сегмент,  цялата  или  част  от  нея  се  намира  пред предлежащата част (Dimitrov, A., 2014). Първоначално е описана през 1937 г. от Irving и Hertig като ненормално прилепване на плацентата към миометриума поради частичното или пълно отсъствие на decidua basalis. Наименованието произлиза от латински praevius (предлежащ) и означава, че плацентата се намира пред пътя на детето. Състоянието се определя като потенциален рисков фактор за обилно генитално кървене през бременността и след раждането, създава риск за живота на майката и плода. Усложнения са забавено развитие на плода, преждевременно раждане, аномалии, инфекции. Възможни са хеморагичен шок, ДИС, мъртво раждане (Dimitrov, A., 2014; Francois KE. & Foley MR., 2017).  Разпространение  на  плацента  превия  е  5,2  на  1000  бременни  жени,  въпреки съществуващи международни различия - най-високо сред азиатските проучвания и по-ниско в Африка.  Диагностицирането на плацента превия във втори и трети триместър на бременността изисква  допълнително  наблюдение  и  грижа  за  бъдещата  майка.  Акушерката  може  да предостави здравни съвети и обучение във всеки етап до раждането и след него.  ИЗЛОЖЕНИЕ Нормално плацентата се разполага във фундуса на матката, по предната или задната стена. В зависимост от разположението ѝ се различават следните видове предлежания: ❖ Placenta praevia totalis - покрива изцяло вътрешния отвор на цервикалния канал (OICC). ❖ Placenta praevia partialis lateralis - само част от OICC е покрита от плацентата, а останалата част е покрита от околоплодни ципи. ❖ Placenta praevia marginalis - долният ръб на плацентата достига до OICC и съвсем  41Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: АКУШЕРСКИ ГРИЖИ ПРИ ПЛАЦЕНТА ПРЕВИЯ.   - 228 - PROCEEDINGS OF UNIVERSITY OF RUSE - 2020, volume 59, book 8.5. малко го покрива. Голяма част от отвора е покрита с околоплодните ципи. ❖ Ниско  разположена  плацента  -  това  е  предходното  състояние  между  Placenta praevia marginalis и разположената на нормално място плацента. ❖ Placenta  praevia  isthmicocervicalis  –  плацентата  частично  е  разположена  в цервикалния канал - под OICC (Bobchev, T., Yankov, M., 2012). Етиологичните причини остават неизяснени. Рисковите фактори: • многораждали; • предходно оперативно раждане; • маточни нарушения, които инхибират нормалната имплантация; • оперативни процедури в маточната кухина; • тютюнопушене; • многоплодна бременност; • възраст на майката над 35 години. Целта на доклада е да представи мястото на акушерката в грижа за жени с плацента превия. Източници на данни: PubMed, GoogleScholar, ClinicalTrials.gov и MEDLINE Анализ  на  данни  от  научни  документални  изследвания  свързани  с  разглеждания въпрос. Голямо кохортно проучване в САЩ отбелязва, че при жени, които имат предлежание на  плацентата  и  предходно  цезарово  раждане,  рискът  от  това  състояние  през  настояща бременност е много висок (marchofdimes.org). Ретроспективно изследване на 74 444 бременни в Шанхай (2011 – 2016 г.) установява, че 678 са идентифицирани с диагноза предлежание на плацента. От тях 676 жени са след интраутеринна манипулация – аборт, диагностичен кюретаж, премахване на маточен полип, миомен възел или след раждане със секцио. Наблюдаваните бременни не са първораждащи (Jing L & Wei G, 2018). Няколко изследвания в Танзания, Уганда и Пакистан (2000 - 2015 година) обобщават, че най-голям относителен дял от респондентите с разглежданата диагноза са многораждали жени (Senkoro, E. E., Mwanamsangu, A. H., Chuwa, F. S., et al., 2017). Обобщаваме етиологичните фактори в разгледаните научни източници и нагледно ги представяме във фигура 1.   Фиг. 1. Етиологични причини за Placenta praevia според обзорирани източници Експертна група на Американския институт по ултразвук в медицината препоръчва да не се използват термините „частично“ и „пределно“, утвърждават термина „предлежание на плацентата“ само когато плацентата лежи директно над вътрешната ос. Плацентата трябва да се отчита като „ниско разположена“, когато ръбът ѝ е на по-малко от 2 см от вътрешната ос и   - 229 - PROCEEDINGS OF UNIVERSITY OF RUSE - 2020, volume 59, book 8.5. като  нормален,  когато  ръбът  на  плацентата  е  на  повече  от  2  см  от  вътрешната  ос (marchofdimes.org).   Клинична картина: 1.  Кръвотеченията  са  основният  симптом.  Появяват  се  в  последните  месеци  на бременността,  най-късно  по  време  на  раждането.  Те  се  появяват  винаги  преди пукането на околоплодния мехур. 2.  Неправилни  положения  и  предлежания  на  плода  -  поради  заемане  на  значителна територия от долния утеринен сегмент. 3.  Първична родова слабост.  Липсва на натиск и дразнене на цервикалните ганглии (Dimitrov, A. 2014). При  всяко  генитално  кървене  в  последния  триместър  на  бременността  се  налага незабавна хоспитализация (Balcheva, T. & I.  Hristova. 2016). Абсолютно е противопоказано вагинално  и  ректално  туширане,  както  и  влагалищна  тампонада  (фигура  2).  При транспортиране родилката заема положение по Fritsch.    Фиг.2. Причини, които не позволяват вагинално туширане С помощта на съвременната медицинска техника, локализацията на плацентата може да се диагностицира съвсем безопасно чрез УЗД. Плацента превия е рисково състояние за бременната, родилката и детето. Документални изследвания показват, че е висок риска от преждевременно раждане с недоносеност,  новородени  с  респираторен  синдром,  анемии  и  други  придружаващи състояния и заболявания.  През 2013 – 2015 година е направено изследване в Китай за причините на недоносеност при новородените. Наред с придружаващите заболявания на майката е и плацента превия през бременността (Bekku, S, N. Mitsuda, 2009,  Jang, G. & Jo. YS. 2011, Kong. X. &  F. Xu, 2016). През  2015  година  Американският  колеж  по  акушерство  и  гинекология  (ACOG)  и „Медицинско  дружеството  за  майката  и  плода“  разработват  стандартизирана  система  за майчина  грижа  с  цел    намаляване  на  общата  майчина  заболеваемост  и  смъртност  в Съединените щати при регистрирани рискове. В спектъра за високорисково състояние със сериозни асоциирани заболявания е регистрирана плацента превия. ACOG препоръчва за пациентките да се предоставя здравна грижа ниво III (по-чести наблюдения, специализирани грижи). Това  ниво  включва  интердисциплинарни  медицински  специалисти,  които  са достъпни  денонощно,    с  подходящо  обучение  и  опит  в  управлението  на  усложненията (ACOG, 2015).   - 230 - PROCEEDINGS OF UNIVERSITY OF RUSE - 2020, volume 59, book 8.5. Кохортни  проучвания  с  ретроспективни  серии  в  сферата  и  експертни  медицински мнения съобщават, че е значимо мястото на акушерката, не само като асистент на лекаря, но и като наблюдаваща жената през периода на бременността. Задачи на акушерката в женска консултации към жени с плацента превия         1.  С  подходяща  професионална  комуникация  и  спокойна  обстановка  запознава бременната (Georgieva, D. 2013): ✓  какво представлява състоянието плацента превия; ✓  какви са рисковете за майката и за плода ✓  какво трябва да бъде поведението в различните месеци на бременността       2.    Дава  съвети  за  нужния  двигателен  режим  и  извършване  на  професионални ангажименти       3.  Съвети за хранителния режим на бременната.       4. Здравословен стил и начин на живот – без тютюнопушене.   Фиг. 4. Съвети на акушерка към бременни с плацента превиа След  направен  анализ  на  медицинска  научна  литература  се  предлагат  нужните акушерски грижи – таблица 1. Таблица 1. Задачи на акушерката при бременни с плацента превиа в стационар Информира  Внимателно обеснява на пациентката според професионалните си пациентката за  компетенции  предстоящите  процедури.  Запознава  с  документа предстоящи  „Информирано съгласие“, необходима юридическа форма. изследвания и   При постъпване в стационар, след информация от лекар и акушерка манипулации според  пациентката попълва и подписва документа. професионалните си компетенции Измерване на  Соматичните показатели се проследяват сутрин и след обед. При соматични   допълнително назначение, регистрирането е интензивно. показатели – P, T°,  При  учестен  пулс  и  ниски  стойности  на  артериалното  налягане, RR, дишане.  придружено с изменения по кожата и общото състояние, спешно се Отразяване в   уведомява лекар. акушерска  Данните  от  измерванията  се  отразяват  в  ИЗ,  температурен  лист, документация  рапортна  тетрадки.  При  необходимост  се  описват  и  в  друга акушерска документация. Снемане на анамнеза  Акушерката  снема  анамнеза  с  необходимата  комуникация,  в спокойна  обстановка.  Попълва  данните  в  акушерската документация:  данни  по  лична  карта,  прекарани  заболявания, фамилна  обремененост,  характеристика  на  менструалния  цикъл, бременности и раждания, оперативни интервенции.    - 231 - PROCEEDINGS OF UNIVERSITY OF RUSE - 2020, volume 59, book 8.5.  Извършване на NST  Подканва се пациентката да изпразни тазовите резервоари. Заема на пациентката  легнало  положение.  Акушерката  чрез  прийомите  на  Леополд определя внимателно позицията и предлежанието на плода. Пациентката преминава в ляво странично положение. Поставят се трансдюсерите  на  необходимите  места  и  се  проследяват  детски сърдечни тонове и контрактилност на матката. През периода жената се наблюдава. Проследяване и  Проверява се дамската превръзка на пациентката. наблюдаване на  Задават  се  въпроси:  „От  колко  време  има  генитално  кървене?“; гениталното кървене  „Колко дамски превръзки е сменила до пристигането в стационар?“; „Кога е поставена последната дамска превръзка?“. Отразява се количество и цвят на генитално кървене. Осигуряване траен  Приготвя  всички  необходими  пособия  за  поставяне  на  венозен венозен път и  източник - есмарх, абокат, стерилни тампони, дезинфектант, лепенка вземане кръв за  за  абокат,  бъбрековидно  легенче,  ръкавици,  холдер,  вакуета, клинико- моновети. лабораторни  След  поставяне  на  венозен  източник,  акушерката  взема  кръм  за изследвания  изследване на необходимите показатели. Изпращат се в клинична лаборатория според изискванията в стационара. При липса на регистрирана кръвна група, взема кръв за изследване на кръвна група, резус фактор. Оказване  Индивидуален подход към всяка пациентка. Отношение изпълнено психологически  със  зачитане  на  достойнство  и  спазване  на  конфиденциалност. комфорт и  Акушерката изпълнява професионалните си задачи с хуманизъм и емоционална  емпатия. подкрепа Извършване на   назначената терапия  Качество на здравните грижи при извършване на всички назначения. от лекаря,  Техниката при изпълнение на манипулациите трябва да е овладяна наблюдаване на  до автоматизъм. пациентката  ЗАКЛЮЧЕНИЕ Развитието и усложненията при състоянието „предлежаща плацента“ не могат да бъдат предвидени.  Необходимо  е  да  се  установят  рисковите  фактори  и  се  направи  нужната медицинска  профилактика.  Жените  трябва  да  бъдат  уведомени  за  рисковите  фактори  – инфекции, аборти, лоша полова хигиена, употреба на вътрематочни спирали и др. Мястото на акушерката е в профилактиката с провеждане на здравни беседи сред ученици и бъдещи майки.   