 ВЪВЕДЕНИЕ Дефиницията Weekend Warrior обединява хора, които се занимават със спортни дейности само през почивните дни, при минимална физическа активност през работната седмица.  Най-честата  причина  за  този  изблик  на  активност  през  уикендите  и  нередовните тренировки през седмицата е липсата на достатъчно време за упражнения. Това предразполага „войните през уикенда“ често да не са в най-добрата си физическа форма и внезапното им включване  в  непериодична  усилена  активност  може  да  увеличи  риска  от  нараняване  и травматизъм. Пандемията, която изправи целя свят пред много предизвикателства, свързана със затварянето на фитнес зали, спортни клубове и други места за физическа активност, допълнително увеличи риска от хипокинезия и последващите я травматични и нетравматични усложнения. Настоящият обзор разглежда най-често срещаните травми тип Weekend Warrior, с цел насочване вниманието на аудиторията, както на здравните специалисти в съответната област (лекари, кинезитерапевти, спортни и фитнес-инструктори и др.), така и на потребителите на тези услуги, спортисти и хора занимаващи се с физическа активност и непрофесионална спортна дейност. Запознаването с риска от тези травми и възможностите за превенция биха предотвратили множество нежелателни последици от спортуването, хоспитализация, както и тежка инвалидизация при професионалните спортисти, а и не само.  ИЗЛОЖЕНИЕ Руптура на Ахилесовото сухожилие  Анатомия на Ахилесовото сухожилие. Триглавият мускул на подбедрицата (m. triceps surae)  се  образува  от  двете  глави  (латерална  и  медиална)  на  прасцовия  мускул  (m. gastrocnemius) и разположения под тях коремчест мускул (m. soleus). Двете глави на прасцовия  8 Докладът е представен на студентската научна сесия на 13.05.2021 г. в секция „Промоция на здравето“ с оригинално заглавие на български език: ТРАВМИТЕ „WEEKEND WARRIOR“ – ПОДЦЕНЕНИЯТ РИСК.   - 47 - PROCEEDINGS OF UNIVERSITY OF RUSE - 2021, volume 60, book 8.5. мускул започват от бедрената кост. По средата на подбедрицата двете глави се съединяват и преминават  в  общо  сухожилие.  Коремчестият  мускул  започва  от  задната  повърхност  на малкия и на големия пищял. Слизайки надолу мускулът преминава в сухожилие, което се присъединява към това на прасцовия мускул и така в долната трета на подбедрицата се образува  масивно  сухожилие  –  tendo  calcaneus  (Ахилесово  сухожилие).  Ахилесовото сухожилие  се  прикрепва  за  бодила  на  петната  кост  (tuber  calcanei), (https://www.arsmedica.bg/aktualno). Натоварването, което поема Aхилесовото сухожилие по време на атлетични дейности, като бягане, скачане и колоездене е изчислено на 6 до 8 пъти тежестта на тялото и до 12,5 пъти от  телесното  тегло  по  време  на  спринт.  Поради  анатомичните  и  функционалните  си особености, Ахилесовото сухожилие е чувствително, както към остри, така и към хронични наранявания и е пряко или косвено засегнато от патологичните състояния на крака и глезена (фиг.1). С възрастта разтегливостта на сухожилието намалява, а натоварванията могат да причинят увреждане на влакната и микроразкъсвания.   Фигура 1. Руптура на Ахилесовото сухожилие  Травмите на Ахилесовото сухожилие са често срещани в съвременната травматология и редица проучвания съобщават за тяхнoтo нарастване. Честотата им е свързана с факта, че Ахилесовото  сухожилие  е  най-голямото  и  същевременно  най-натовареното  сухожилие  в човешкото тяло и е подложено ежедневно на високи стресови и нестресови натоварвания. На фиг.2  е  представена  диаграма  на  относителната  честота  на  различните  механизми  на нараняване и разкъсване на Ахилесовото сухожилие. Една от най-честите причини за руптура на Aхилесовото сухожилие е рязкото пиково натоварване или травма, свързана с преминаване на нормалния обем на движение в глезена. Често такива травми получават спортисти като спринтьорите, при които се изисква взривна моментна сила, а мускулите и сухожилията се напрягат до краен предел. Рискът от сухожилна увреда се увеличава при недобро загряване или хроничен възпалителен и дегенеративен процес.  На  фиг.3  е  представена  диаграма  на  относителната  честота,  с  която  различните спортове са свързани с разкъсването на Ахилесовото сухожилие  Плантарен фасциит Една от най-честите причини за болка по долната част на петата при спортистите е плантарният  фасциит  (фиг.4).  Среща  се  най-често  при  бегачите,  но  от  него  страдат  и футболисти, баскетболисти, тенисисти и др. Сред най-честите причини за появата му са грешки в тренировъчния процес, носенето на неподходящи обувки за бягане или различни биомеханични проблеми в ходилото.   - 48 - PROCEEDINGS OF UNIVERSITY OF RUSE - 2021, volume 60, book 8.5.  Фигура 2. Кръгова диаграма на относителната честота на различните механизми на нараняване и разкъсване на Ахилесовото сухожилие, включително спортни травми срещу не - спортни наранявания, (Миндова С., et al., 2020)    Фигура 3.Относителната честота, с която различните спортове са свързани с разкъсването на Ахилесовото сухожилие, (Миндова С., et al., 2020)    Фигурa 4. Плантарен фасциит  Плантарният фасциит засяга хора, както занимаващи се активно със спорт, така и със заседнал  начин  на  живот.  Поради  своята  структура  плантарната  фасция  не  е  особено разтеглива  и  при  по-голямо  механично  натоварване  в  нея  могат  да  се  получат  микро разкъсвания, дегенерация и възпаление, (http://lasertherapybg.com/plantaren-fasciit/). Причината  за  това  състояние  може  да  бъде  стрес  от  претоварване  в  началото  на плантарната фасция. Свързано е с възпалителни и дегенеративни изменения на плантарната фасция, особено в областта на петната кост. Най-често причините за плантарният фасциит са свързани  с  недостатъчна  еластичност  на  Ахилесовото  сухожилие  и  m.  triceps  surae, плоскостъпие,  увеличена  пронация  на  ходилото,  рязко  увеличаване  на  разстоянието  и   - 49 - PROCEEDINGS OF UNIVERSITY OF RUSE - 2021, volume 60, book 8.5. скоростта при тренировка, недостатъчно загряване, износени обувки, бягане по твърд терен и др.  Наблюдавана  е  и  частична  връзка  с  остеофити, (https://emedicine.medscape.com/article/86143-overview).  „Тенис лакът“ (латерален епикондилит) Едно от честите заболявания, свързани със спорта се нарича латерален епикондилит или страничен епикондилит и е познато още като „тенис лакът“ (фиг.5). Терминът е влязъл широко в  употреба,  въпреки  че  само  малка  част  от  хората,  диагностицирани  с  „тенис  лакът“, действително го получават от игра на тенис. Състоянието може да се получи и от други спортове, натоварващи китката – бадминтон, фехтовка, голф. „Голф лакатът“ е много подобно заболяване, като разликата е, че болката в случая се локализира от вътрешната страна на лакътя.   Фигура 5.  Повтарящата се дорзифлексия на китката и движенията супинация/пронация причиняват микротравми  и  разрушаване  на  колагена  в  началото  на  сухожилията  на  екстензорите. Различните изследвания показвват,че от тенис-лакът  страдат около половината от ежедневно занимаващите се  с тенис и около1/4 от спортуващите 2-3 пъти седмично, като мъжете и жените са засегнати еднакво. Най-честият симптом е болка от външната страна на лакътя като при по-тежките случаи е трудно да се повдигне и задържи предмет в ръката. Външната повърхност на лакътя може да стане болезнена при допир. При повечето хора болката се появява  само  при  натоварване  на  предмишницата  и  китката,  особено  при  ротационни (усукващи) движения, но понякога може да е постоянна при покой и дори да нарушава съня. Факторите, които могат да увеличат риска от латерален епикондилит, включват: Възраст: Макар латералния епикондилит да засяга хора от всички възрасти, най-често те са на възраст между 30 и 50 години. Професия: Хората, които имат професия, включваща повтарящи се движения на китката и  ръката,  са  по-склонни  да  развият  латерален  епикондилит.  Примерите  за  това водопроводчици, бояджии, художници, дърводелци, транжори, готвачи и др. Определени спортове: Спортове с ракета увеличава риска от тенис лакът, особено при лоша техника или слаба физическа подготовка.  “Shin splints” или „медиален тибиален стрес синдром“ (MTSS) “Shin splints” или „медиален тибиален стрес синдром“ (MTSS) се отнася до болка по протежение на тибията, състояние, което е често срещано при бегачи, танцьори и военни новобранци (фиг.6). Често се наблюдава и при спортисти, които са променили или наскоро засилили тренировките си. Рисковите фактори, които предразполагат към този травматизъм включват: бягане, спортни тренировки на твърди повърхности, неравен терен, pes planus, високи арки и военна подготовка.    - 50 - PROCEEDINGS OF UNIVERSITY OF RUSE - 2021, volume 60, book 8.5.  Фигура 6.  Една  от  често  срещаните  травми,  причиняваща  болка  в  подбедрицата  при  много спортисти,  е  периоститът  в  областта  на  тибията.  В  западната  литература  периоститът  в областта на тибията (голямопищялната кост) е в основната на медиалния тибиален стрес синдром - Medial tibial stress syndrome (MTSS), познат още като Shin splint. Този синдром се свързва главно с хронично пренапрежение и се среща най-често при бегачи, футболисти, тенисисти и танцьори. Болката в долната вътрешна част на подбедрицата е водещ симптом, а причината за нея са най-често  силите на разтягане действащи върху периоста на коста, (Андонов Й, Соколов Ц., 2019).  Периоститът  представлява  възпаление  на  надкостницата,  вследствие  на  травма  или хронично механично натоварване. Поради доброто кръвоснабдяване и инервация на периоста, травмите  и  възпалението  му  са  свързани  със  значителна  болка  и  са  много  чести  при спортистите. Причините за възникването на периостит са свързани най-вече с нарушения в биомеханиката на ходилото, неподходящата екипировка или терен и грешки в тренировъчния процес, (https://sport.framar.bg).  Най-чести причини за периостит: ✓  неправилна походка/бягане със супинация на ходилото; ✓  неправилна походка/бягане с пронация на ходилото,  ✓  използване  на  неподходящи  спортни  обувки  или  такива,  които  са  износени  или повредени. ✓  грешки  в  тренировъчния  процес  -  твърде  бързо  увеличаване  на  разстоянието  и продължителността на бягането. ✓  бягане върху твърди настилки (бетонни и други твърди настилки), които могат да травматизират костите и периоста. ✓  понижена гъвкавост в областта на глезена - скъсяване или слабост на мускулите и сухожилията на подбедрицата, което води до по голям механичен стрес върху костите и ставите.  Изследвайки  двигателната  дейност  на  човека,  редица  автори  посочват  основните етиологични фактори за развитие на мускулен дибаланс [Стефанова И, 2015]. В по-голямата част от случаите, спортистите съобщават за болка по вътрешната долна или предната част на тибията, която се поява най-вече сутрин, по-време и след натоварване. Болката често се усилва при физическа активност или след нея и има тенденция да се влошава на следващата сутрин. Понякога могат да се появят и подутини на мястото на възпалението, както и зачервяване. Болката при сгъване на пръстите и ходилото може също да е симптом на периостит.  Травми на ставите и ставните връзки на ниво глезен и стъпало  Изкълчване, навяхване и разтягане на ставите и ставните връзки на ниво глезен и стъпало са сред най-честите наранявания на глезена (фиг.7). В повече от 75% от случаите се травмира латералния  лигаментен  комплекс,  по-специално  предните  талофибуларни  и калканеофибуларни  връзки.  Медиалните  лигаментарни  увреди  са  свързани  предимно  с   - 51 - PROCEEDINGS OF UNIVERSITY OF RUSE - 2021, volume 60, book 8.5. фрактура или травма на ставите. Лигаментарните увреди обхващащи латералния аспект на глезенната става са представени в над 90% от всички навяхвани, като с най-висока честота е увредата  на  предната  талофибуларна  връзка  (ATFL)  -  85%  от  всички  глезенни  увреди, (Парашкевова, П., 2020). Те се получават предимно в резултат на супинационно - аддукционен механизъм и са свързани с преразтягане на връзките по външната страна на глезена. Около и под  малеола  на  фибулата  се  установява  кръвонасядане  и  голям  оток, (https://medpedia.framar.bg).   Фигура 7.  Установява се болка и ливидно оцветяване на засегнатата глезенна става. При засягане на стъпалото: клинически се вижда деформация на изкълченото ходило. Пострадалият не е в състояние да стъпи на него. Понякога се наблюдават  и смущения в  кръвоснабдяването. Активните движения са невъзможни, а пасивните движения са силно болезнени.  Основни профилактични мерки: „Най-доброто лечение е профилактиката“ – стара китайска мъдрост. Комплексът от мерки  и  мероприятия  за  предотвратяване  възникването  на  описаните  травми  включва противодействие на всички фактори, коѝто допринасят за възпаления или разкъсвания. −  натоварването  трябва  винаги  да  се  прилага  в  оптимални  дози,  взависимост  от физическата активност, тренираност, възраст, пол и много други фактори;  −  достатъчна и системна подвижност; −  удобни обувки; −  борба със спадналия свод – самата пронация на крака често може да идва не от свода, а от друго място, като тазобедрените стави или дори от кръста. Пасивно, тази пронация може  да  се  коригира  чрез  стелки,  активно  (по-добрият  вариант)  включва продължителна работа, както от страна на индивида, така и от страна на специалиста; −  релаксация  на  мускулите  за  избягване  на  постоянно  напрежение  с  помощта  на множество похвати, много от тях подходящи за домашни условия (масаж, самомасаж с фоам ролер или тенис топка, топли вани, контрастни душове, топло терапия, електро терапия, стречинг); −  трениране на мускулите на горните и долните крайници; −  промяната на техниката (правилна техника) лежи в основата на всичко. Промяната на дължината (към по-малка) и честотата (към по-голяма) на крачката, често води до облекчаване на симптомите и е добра профилактика за появата им. Наскоро излезе изследване, което показва, че елементарна промяна в дължината на крачката (към по-малка) може да отнеме над 10% от натоварването върху ахилеса. −  позицията на горния крайник е друг основен елемент при техниката на много дейности и  спортове,  при  посрещането  на  опората  и  оттласкването.  Златен  стандарт  при посрещане на опората е горният крайник да се намира на линията на центъра на тежестта на тялото (в повечето случаи на една линия с таза).   - 52 - PROCEEDINGS OF UNIVERSITY OF RUSE - 2021, volume 60, book 8.5. −  кинезитерапията създава условия за възстановяване на биомеханичните функции на ставите,  регулира  мускулния  тонус,  увеличава  мускулната  сила,  повишава стабилността, увеличава обема на движение, обезпечава ставно-лигаментарния апарат, способността за нормализиране на походката. Преодолява, чрез специални упражнения и техники, евентуални деформации или патобиомеханични промени, подобрява общото физическо състояние и качеството на живот, (Vasileva, D., 2020).  Много хора погрешно смятат, че едно бързо загряване или бягане, преди началото на играта  би  било  достатъчно  да  подготви  мускулите  за  спорт,  но  това  не  е  правилно  – необходимо е упражненията да се извършват поне 3 – 4 пъти на ден за 5 – 6 минути. Спортът (волейбол, баскетбол, тенис, бягане, футбол и т.н.) трябва да бъде поне в още два дни през седмицата,  освен  през  уикенда,  (https://wa-health.kaiserpermanente.org/preventing-common-weekend-warrior-injuries/).  ИЗВОДИ Основното предимство на системно трениращите пред групата на „неделните бойци“ („weekend warriors“) е, че имат възможност чрез правилно дозирани тренировки тъканта да стане по-функционална и дори още по-здрава. Затоплянето и лекото обтягане на мускулните влакна преди интензивно физическо натоварване подпомага подготовката им и повишава обема на движение в съседните стави, което намалява склонността към травми. Освен това, в неактивно състояние, кръвонапълването на мускулите е около 15%, а по време на упражнение това ниво се покачва до около 72%. Препоръчително е преходът между тези приблизителни стойности да бъде постепенен, (Zaharieva K., Nedeva T., Sherbanov O., 2020). Епизодичните спортисти на средна възраст не бива да имат очаквания за себе си, каквито са имали в младежките си години – физическата активност и мотивация не бива да граничат с безразсъден ентусиазъм, надминаващ конкретната физиология. Обувките (екипировката) трябва да са подходящи за съответния спорт, терен и да са достатъчно комфортни. Според някои автори стречингът е достатъчен за подготовка преди спорт, но повечето изследвания показват, че извършван самостоятелно той не намалява риска от руптури. Необходимо е да се изпълнява преди програмата с упражнения като допълващ загрявката и подготовката на мускулите елемент.  Шишето вода на спортното събитие е задължително, но също така и пиенето на много течности през целия ден. В пълна сила при спортистите важи сентенцията „да се пие, преди да се жадува“, тъй като чувството за сухост вече говори за дехидратация на организма. Спортът (волейбол, баскетбол, тенис, бягане, футбол и т.н.) трябва да бъде поне в още два дни през седмицата, освен през уикенда.  ЗАКЛЮЧЕНИЕ Запознавайки накратко с най-честите травми „weekend warriors“, обзорът описва няколко лесни и достъпни начина за намаляване на вероятността от този тип наранявания. Фокусира върху  повишаване  на  ефективността,  позволявйки  използване  на  тялото  в  пълния  му потенциал, независимо от възрастта или моментните възможности. Всички физически активни хора трябва да се запознаят с най-подходящите за тях спортни дейности, а предразположените към травмите и нараняванията тип weekend warriors ще изберат гимнастика, колоездене, плуване, фитнес или други спортове с постепенно и дозирано натоварване.  