 ВЪВЕДЕНИЕ По време на бременност поради хидремията (увеличено съдържание на вода в кръвта) се увеличава количеството на плазмата, намалява броят на Er и се достига до псевдоанемия, която се изразява с намалени количества на хемоглобина и еритроцитите.  От акушерска гледна точка анемиите се делят на: - Анемии  предизвикани  от  бременността  –  анемията  се  развива  като  последица  от бременността и преминава след раждането. - Анемии съществуващи преди бременността (Dimitrov, A., 2014).  ИЗЛОЖЕНИЕ Причините за анемия по време на бременността най-често се дължат на хранителен дефицит в резултат на заболяване на храносмилателната система или намален прием на желязо и фолиева киселина. Други анемии по време на бременността са в резултат на хронични заболявания  (бъбречни),  хемоглобинопатии  (таласемия),  предизвикана  от  лекарства, хемолитична анемия и др. Желязодефицитната анемия е най-често срещаното заболяване по време на бременността (около 80-90% от бременните). Причина за развитието ѝ е железен дефицит. Желязото участва в биологичните процеси на организма, но доминиращата му роля се изразява в изграждането на хемоглобина (Karagyozov, I., 2005). Железният дефицит се получава поради: - повишена загуба на желязо - нарушена резорбция на желязо - повишена консумация на желязо При 90-95% от бременните се установява нисък хемоглобин и хематокрит. Анемията отразява увеличените нужди от желязо по време на бременност, във връзка с увеличаващия се  34 Докладът е представен на студентската научна сесия на 19.05.2021 г. в секция „Здравни грижи“  с оригинално  заглавие  на  български  език:  СПЕЦИАЛНИ  АКУШЕРСКИ  ГРИЖИ  ПРИ  БРЕМЕННИ  С ЖЕЛЯЗОДЕФИЦИТНА АНЕМИЯ.   - 188 - PROCEEDINGS OF UNIVERSITY OF RUSE - 2021, volume 60, book 8.5. обем на еритроцитите в бременната и нуждите от желязо за растящия плод. За хемоглобина в еритроцитите са необходими 500mg, а за плода – 300mg желязо (Lindsay, H., 2002). Желязо-дефицитната анемия, която е силно изразена, има неблагоприятно влияние върху бременността и плода, чрез предизвикване на хипотоксични състояния. Продължителната анемия  може  да  предизвика  преждевременно  раждане  или  хипотрофия  на  плода. Новородените  от  майки  с  железен  дефицит  нямат  желязо-дефицитна  анемия,  тъй  като железният транспорт през плацентата е нормален, независимо нивото му в жената (Dimitrov, A., 2014).  Симптомите  на  анемията  са  както  и  извън  бременността  –  бледост,  уморяемост, главоболие, сърцебиене, тахикардия, диспнея (задух). Клиничнолабораторните данни се характеризират с намаляването на хемоглобина до 6,8 mmol/l и серумно желязо под 16g/100ml и хематокрит  под 36%. Броят  на еритроцитите намалява, но по-малко в сравнение с количеството на хемоглобина. Липсата на хемосидерин (железен пигмент) в костния мозък е най-сигурният индикатор за наличие на железен дефицит (Karagyozov, I., 2005).  Диференциална диагноза се прави с други хипохромни анемии и при тези с хронични инфекциозни и злокачествени заболявания.  Лечението е с железни препарати и аскорбинова киселина 200-250 mg, витамини, които се приемат на гладно. При тежки форми желязото се внася мускулно или венозно, а при неповлияване от лечението се препоръчва кръвопреливане. Ефектът от лечението е по-бавен в сравнение с небременни, поради увеличения кръвен обем и непрекъснато увеличаващата се еритроцитна маса през бременността (Lukanova, Y., 2015).  Поради  различния  начин  на  живот  и  социално-икономическите  условия  между културите, разпространението на анемията по време на бременност е силно вариращо. Според преглед на СЗО на национално представителни проучвания от 1993 до 2005 г. анемията засяга приблизително 42% от бременните жени по света. Въпреки че около 1,6 милиарда индивида по света имат анемия, обикновено се приема, че 50% от случаите на анемия се дължат на дефицит на желязо и около два пъти повече индивиди се считат за засегнати от дефицит на желязо (World Health Organization, 2005). Според световната статистика при 20-30% от жените в детеродна възраст се наблюдава скрит недостиг на желязо, а при 8-10% от тях се диагностицира желязодефицитна анемия. В България една трета от бременните жени също страдат от този вид малокръвие (World Health Organization, 2005) . Направено е наблюдателно проучване, проведено в 95 центъра във Франция между март 2013  г.  и  юни  2014  г.  Участниците  в  изследването  (акушер-гинеколози  и  акушерки)  са включили първите 15 бременни жени, които са се записали за консултация (Pavord, S.. 2014). Пациентите, които са участвали, са 1506, а изследователите – 95 на брой; анализирани са данни за 1478 пациенти. Общо 28 пациенти не са участвали в анализа, тъй като са получавали само  фолиева  киселина  през  първия  триместър  на  бременността,  за  предотвратяване  на дефекти  на нервната  тръба  и поради  това се  счита,  че  е  извън обхвата  на  оценката  на превенцията / лечението на дефицита на желязо. Средната възраст на изследваната популация е 30 (диапазон: 15-45) години. 31,9, 43,6 и 24,5% от жените са били съответно през първия, втория и третия триместър на бременността. Изследователите изчисляват, че почти 60% от жените са били с умерен или значителен риск от дефицит на желязо. Делът на жените, класифицирани с умерен или значителен риск от дефицит на желязо, се увеличава с увеличаване на продължителността на бременността (48,4% [първи триместър] срещу 86,4% [трети триместър]. При пациенти, за които се смята, че имат значителен или умерен риск от дефицит на желязо, лечението е предписано съответно на 97,8 и 73,6% от пациентите. В съответствие с увеличения прогнозен риск от дефицит на желязо при по-напреднала бременност, повече пациенти получават предписание за лечение през последния триместър, отколкото през първия триместър (Таблица 3).   - 189 - PROCEEDINGS OF UNIVERSITY OF RUSE - 2021, volume 60, book 8.5. В Таб. 1 са представени употребата на различните лекарства според продължителността на бременността. Предписването само на желязо се увеличава от 75,7% (първи триместър) на 94% (трети триместър), докато предписването на хранителни добавки с / без желязо намалява от 23,7% (първи триместър) на 4,4% (трети триместър).     Гестационна седмица   <16  ≥16 ≤28  ≥28 Предписано желязо  75,7%  83%  94% Предписани  23,7%  10,6%  4,4% хранителни добавки   Пациенти в % Таблица 1. Предписване на лекарства по продължителност на бременността  Акушерски грижи в ЖК: Диспансеризиране на пациентката  - често  проследяване  на  състоянието  (лабораторни  изследвания,  УЗД,  консулт  с хематолог) - NST – съобразно срока на бременността Съветваме бременната да приема храни богати на желязо и фолиева киселина, като боб, черен дроб, авокадо, банан, домати, яйца, зелени зеленчуци, ядки (кашу) и др (Dimitrov, A., 2014). Акушерски грижи в СПБ: 1.  Акушерката  посреща  и  предразполага  пациентката  при  влизането  ѝ  в  приемния кабинет.  Изисква  необходимите  документи  -  документ  за  самоличност,  направление  за хоспитализация, налични изследвания, и други документи. Акушерката запознава пациентката със същността на предстоящите дейности по приемането и получава информирано съгласие. 2. Лекарят с активното сътрудничество на акушерката снема данните от анамнеза, общия статус - като акушерката измерва температурата, пулса, артериалното налягане, теглото и ръста на пациентката, външни размери на таза, обиколка на корема,fundus uteri, и обективно изследване, NST, УЗД.  3. Акушерката регистрира новопостъпващата пациентка в Приемен журнал. Тя записва поредния номер, датата на постъпване, трите имена, възраст/ЕГН, адрес, диагноза, отделение.  4. Пациентката се насочва към Клинична лаборатория за изследване на кръв и урина.  5. Акушерката попълва История на заболяването - вписва общоболничния номер, дата и час на приемането, паспортна част, кръвно-групова и резус-фактор принадлежност, алергия към медикаменти (при налични такива се отбелязва с червено към кои), данните от анамнезата, статуса  и  обективното  изследване,  оплаквания  при  постъпването,  причина  за хоспитализацията, диагноза на изпращащото заведение и приемен кабинет, придружаващи заболявания,  резултатите  от  изследванията  на  кръв  и  урина.  Пациентката  подписва декларация, че е запозната с правилника за вътрешния ред и рисковете от предстоящото лечение.  6. Акушерката придружава пациентката до помещението за санитарна обработка, където пациентката  се  съблича,  акушерката  тактично  извършва  оглед  на  тялото  за  обриви, цикатрикси, паразити.  7. Личните дрехи и принадлежности се предават на близките или се пакетират и описват в 3 екземпляра, ако ще се съхраняват в отделението.  8.  Акушерката  извършва  пълна  санитарна  обработка  на  пациентката,  включваща избръсване на външните полови органи, изкъпване на душ, обличане на чиста болнична нощница.    - 190 - PROCEEDINGS OF UNIVERSITY OF RUSE - 2021, volume 60, book 8.5. 9.  Акушерката  уведомява  отделение  патологична  бременност  за  предстоящата хоспитализация на пациентката. Също така информира близките за номера на болничната стая и леглото, за разрешените часове за свиждане.  10. Акушерката придружава пациентката до отделението, заедно с ИЗ и личния багаж, и предава лично на дежурната по отделение акушерка.  11. Регистрираме пациентката за наблюдение, в тетрадката за визитация, следим в кои часове приема желязо. 12. Консулт с хематолог. 13. Назначава се диета №11 – насочена е  към попълване в тялото на необходимите витамини и микроелементи, които са предизвикали развитието на болестта, а именно: желязо, фолиева киселина, витамини от група В12, С. Терапевтичната диета с желязо-дефицитна анемия трябва да е богата на продукти с високо съдържание на бързо смилаемо желязо (червено месо, овес и елда, семки, морски дарове, плодове, мед).  14.  Канюлиране  на периферен  венозен  съд  -  зелен  (при  необходимост  2,  грижа  за абоката).  15. Клинични изследвания (кръв, урина). 16. Вземане кръв за лабораторно изследване на: ПКК – еритроцити, хемоглобин, хематокрит (лилава, четвърта моновета) Желязо - изследването се провежда на гладно в сутрешните часове, когато нивата на желязо  са  най-високи.  Препоръчва  се  изследването  да  е  преди  преливане  на  кръв  или желязозаместителна терапия. Не се препоръчва недоспиване, екстремни стресови ситуации и железни хелатори непосредствено преди тестването.  С първа, червена моновета се взема кръв за изследване. Биохимия – серумно желязо, РУЕ/СУЕ (втора, черна моновета) ТЖСК - тотален желязосвързващ капацитет. Необходимо е пробата да се вземе сутрин на гладно. Чернодробни показатели – ASAT, ALAT, LDH (червена моновета). 17. Осигуряване навременното получаване на резултатите от изследвания,регистриране в акушерска документация и предоставянето им на лекаря. 18. Прави се Доплер -  метод за изследване посоката и скоростта на кръвния ток в съдовете /артерии и вени/, ЕКГ, УЗД,NST . 19. Акушерката изпълнява назначената от лекар терапия – включва системи, следи за правилния и навременния прием на таблетните форми, пита как се чувства пациентката, следи нейното състояние.  20. Раждането се препоръчва да е Partus normalis, защото кръвозагубата е по-малка (500 ml), в сравнение със Sectio caesarea (750 ml). 21. Родилката може да кърми бебето си (Dimitrov, A., 2014).  ИЗВОДИ  Ролята на акушерката в грижите за бременни с желязодефицитна анемия е важна и значима. Грижите включват широк кръг от дейности и изискват компетентност и умения за работа с бременните. Анемията, водеща причина за увреждане в световен мащаб, представлява един  от  най-сериозните  проблеми  на  общественото  здраве  в  световен  мащаб.  Това наблюдателно проучване изследва риска от дефицит на желязо и анемия сред повече от 1500 бременни жени във Франция. Изследователите (гинеколози / акушер-гинеколози и акушерки) изчисляват, че почти 60% от жените са с умерен или значителен риск от дефицит на желязо, като рискът се увеличава с увеличаване на продължителността на бременността. Лечение е предписано  на  почти  всички  (97,8%)  бременни  жени,  за  които  се  изчислява,  че  имат значителен риск от дефицит на желязо. Само желязото (95,8%) представлява почти цялото предписано лечение при пациенти с анемия. Като цяло, данни за нивата на хемоглобина са налични за по-голямата част от всички бременни жени и от тях 15,8% са установили, че имат анемия (Sloan, N., 2014).   - 191 - PROCEEDINGS OF UNIVERSITY OF RUSE - 2021, volume 60, book 8.5. 