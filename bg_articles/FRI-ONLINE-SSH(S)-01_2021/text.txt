 ВЪВЕДЕНИЕ Отстъпителните отношения в българския език са езиков феномен, който е сравнително малко проучен. Сведения за него могат да бъдат открити в различни езиковедски изследвания: както в трудове, в които се разглеждат по-общи лингвистични въпроси, където отстъпката е само маркирана, така  и  в  проучвания, конкретно свързани с  проблема. В  българската езиковедска  литература  сравнително  късно  се  появяват  изследвания,  свързани  с отстъпителното отношение. Интересът към него се проявява в две насоки:  във връзка с изясняване конкретни обстоятелства, сързани с действието в простото изречение или като синтактично-структурно и  семантично отношение в  сложното съставно с  подчиненото обстоятелствено изречение.   ИЗЛОЖЕНИЕ В първите граматики преди Освобождението не се среща информация за отстъпителните отношения, което се обяснява със спецификата на този тип отношения, както и с особеностите на  отстъпителните свързващи средства.   Първите  възражденски  автори на  помагала и учебници (Неофит Рилски; Й. Груев; д-р Васил х. Ст. Берон; Ив. Момчилов и др.) показват интерес към конкретни езикови явления, което е отражение и на процесите в обществения живот. В граматичната литература се срещат само откъслечни сведения за изреченията и съюзите, като се правят само бегли опити за тяхната класификация.   7 Докладът е представен на Научна сесия за студенти, докторанти  и млади учени във Филиал Силистра на Русенския университет, проведена на 14 май 2021г. в секция „Хуманитаристика“ с оригинално заглавие на български  език:  „ИЗРАЗЯВАНЕТО  НА  ОТСТЪПИТЕЛНА  СЕМАНТИКА  В  ОПТИКАТА  НА ЛИНГВИСТИЧНИТЕ ПРОУЧВАНИЯ“.   - 52 - PROCEEDINGS OF UNIVERSITY OF RUSE - 2021, volume 60, book 11.3. Постепенно  в  граматиките  през  този  период  се  появяват  първите    описания  и характеризиране на отстъпителните отношения, появяват се наченки на разграничаването на отстъпителните съюзи и стремеж за обособяването им сред останалите класове подчинителни съюзи.  Името  на  Йоаким  Груев  се  свързва  с  първото  по-задълбочно наблюдение  на отстъпителното отношение и открояването му като специфично езиково явление със своя собствена визия и значимост. Описанието на функцията на отстъпителните съюзите като свързващи средства, отличаващо се със стегнатост и  лаконичност на изказа, посочва, че съюзите служат като връзка между „членовете на сложния период“. Тук не е налична цялостна синтактична характеристика на  употребения термин  „период“, но  написаното ни  дава основание да говорим за употреба на термин, който наименова смислово-синтактична цялост с отстъпителна семантика (т.е. маркирана е идеята за изречение като смислово-семантична конструкция). Максимална е  конкретизацията на поднесената информация, според която авторът групира свързващите средства. В резулатат на наблюденията си, авторът обособява отстъпителните съюзи като отделна група сред останалите видове.  Следващ акцент  в  граматиките, който визуалзира напредъка на  научната мисъл в областта на  лингвистиката, е  включването на  по-подробна информация за  подчинените изречения  и  за  съюзите  като  свързващи  елементи.  Правят  се  и  първите  опити  за класифициране и систематизиране на различните видове подчинени изречения, като в някои от граматиките (на Т. Икономов , на Ив. Момчилов , П. Калканджиев  и др.) все още не е обърнато специално внимание на отстъпителните изречения. През този период се правят първите стъпки и за разграничаването между условните и отстъпителните съюзи, отчитайки семантичната близост между тях.   Постижение през  периода след Освобождението е  появата на  редица граматики и учебници, представящи опити за класификации на подчинените обстоятелствени изречения, сред които  място намират и  изреченията за  отстъпка. Учебникът на    Атанас Илиев  , визуализиращ теоретичните виждания на автора, включва и класификация на подчинените обстоятелствени изречения, която в голяма степен съответства на съвременната. В оптиката на  представяне в  Синтаксиса попада и  открояването на  семантичните спецификации и синтактичната структура на изреченията за  отстъпка. Системата от отстъпителни съюзи постепенно се попълва чрез включването на някои от най-важните съюзи за отстъпка: ако, ако и да (макар), да, колкото и да, дорде, дори, даже. Списъкът на езиковедските проучвания през периода се попълва и с изследването на Ст. Младенов .  Широка панорама на  историята на  българския език, в  книгата  отчетливо е демонстрирана връзката му със старобългарския, като зараждането на различни езикови явления от съвременността се търси още в старобългарската епоха. В изследването прозира идеята на автора, според която развитието на езика е непрекъснат процес. На този фон авторът откроява и приемствеността, визирайки ролята на старобългарския език като благоприятна основа, на  която  книжовният  език  не  само се  доизгражда в  семантично и  структурно отношение, а и развивайки се бурно, се обогатява.  В полезрението на автора попадат и отстъпителните (концесивните) изречения, чиито особености са изведени в отделен параграф (§ 189). Изложението визира теоретична обосновка на  начин  за  разграничаване  на  отстъпителните  отношения  от  останалите  подчинени изречения, и по-конкретно от „условните и каузалните“. В изследването е поставен акцент на няколко основни  момента: откроени са  съюзите като формални показатели на  вида  на подчиненото изречение, базирайки се на тяхната свързващата функция; вниманието се насочва към  наличието на  специфичната за  българския език  да-конструкция и  теоретически се обосновава  възможността  различни  по  вид  изречения:  „относителните“,  „локалните“, „темпоралните“  и  „модалните“,  да  придобият  отстъпителна  семантика  посредством използването на да-конструкцията и превръщането й в подчинено изречение. Откроена е и още една особеност при новосъздадените отстъпителните отношения, визуализирани по-горе – възможността за включването и на усилителната частица и в сложните отстъпителни съюзи. Ст. Младенов е един от първите изследователи, който посочва наличието на  безсъюзни конструкции, в които се наблюдават отстъпителни отношения    - 53 - PROCEEDINGS OF UNIVERSITY OF RUSE - 2021, volume 60, book 11.3. Името на П. Калканджиев  е сред авторите на граматики през разглеждания период. На фона на постигнатото до момента в  областта на езикознанието относно семантиката на отстъпителните отношения, открояването на отстъпителната функция на предлозите без и при в граматиката е новост, изясняваща спецификата на отстъпката в простото изречение. Но за пълнота на изследването на този тип отношения не може да се говори, защото обстоятелството за  отстъпка  не  е  отбелязано  като  част  от  групата  на  обстоятелствените  пояснения. Включването на наречния предлог въпреки в системата на свързващите средства („Българска граматика” )  обогатява остъпителната семантика и  способства за  оформяне облика  на отстъпителните отношения. „Нова българска граматика”  заема особено място в граматичното ни наследство – в нея, наред с другите теоретични постановки, са представени и възгледите на А. Теодоров-Балан за изречението, като  съществено внимание  е  обърнато на  частите на  простото изречение. Теоретичните му схващания са маркирани с изключителна самобитност, демонстрирана в намерението и амбицията му към обновяване на езиковедската терминология и нейното побългаряване . Въвеждането на собствена синтактична терминология също е съществен отличителен белег на автора– той прилага своя системата от термини, заместваща различни езикови наименования, като такова ново наименование е въведено и за отстъпката. Предлогът въпреки е посочен като отстъпително свързващо средство и в граматиката на Л. Андрейчин .  Интересът към различни езикови явления и процеси, и в частност – към отстъпителните отношения, не стихва и в следващите години. В резултат на граматичните изследвания са отчетени постижения в различни насоки. Цялостен и сравнително завършен облик на остъпката за първи път изгражда К. Попов . Задълбочеността и  широтата на  наблюденията, които  представя видният  езиковед,  им отреждат особено място по значимост, а книгата придобива значение на основополагащ труд в областта на синтаксиса на книжовния български език. Очертаването на цялостната визия на отстъпителните отношения е своеобразно постижение на автора. Той описва и характеризира структурно-семантичните особености на отстъпителните отношения, проследявайки ги в два отделни аспекта: и  в  простото, и  в  сложното изречение. Включената класификация на обстоятелствените  пояснения  визуализира  езиковедските  идеи  на  автора  и  мотивира обособяването на обстоятелствени пояснения за отстъпка. Авторът дава своя дефиниция за отстъпителното отношение в простото изречение. Авторът подчертава, че този тип изречение е „сродно“ с подчиненото обстоятелствено изречение за условие, като маркираният паралел откроява и прави видими семантичните специфики на отстъпката. Ценен момент в книгата е акцентът, който се поставя върху свързващите средства в  подчинените обстоятелствени изречения за отстъпка. За първи път авторът въвежда и свои критерии, които детайлизират спецификите  на  отстъпителните изречения,  класифицирайки  ги  в  две  основни  групи. Постижение на автора е именно изборът на критериален принцип за групиране на подчинените изречения за отстъпка  (формално-семантичните характеристики на изреченията), както и въвеждането на терминолигичния израз „препятствие от най-висока степен“ като базисен белег  на  подялбата. Класифицирането на  изреченията в  две  основни  групи  е  „според значението и според синтактичните връзки“.  Отстъпителните отношения и  средствата за  тяхното изразяване  са  включени  и  в Граматиката, издание на БАН . Прави впечатление, че в академичния труд изложението за отстъпителните отношения в  простото изречение е  фрагментарно маркирано  –  липсва откроено  обстоятелственото пояснение  за  отстъпка.  То  не  е  описано  като  възможен (самостоятелен) елемент от семантично-синтактичната конструкция на простото изречение– разгледано е като част от обстоятелствените пояснения за условие. Подчертана е и близостта на подчинените отстъпителни изречения с условните изречения. И тук присъства подялбата на подчинените отстъпителни изречения (еднотипна с въведената от К. Попов в неговия Синтаксис ),  като е  запазен  критериалният маркер  –  „степента на  отстъпването, което съдържат“. Новост тук е, че първата група отстъпителни изречения вече имат свое име: „обикновени“, а за втората група авторите запазват наименованието, дадено от К. Попов –   - 54 - PROCEEDINGS OF UNIVERSITY OF RUSE - 2021, volume 60, book 11.3. „обобщено отстъпителни“ . Ценни са разработките на всеки един от авторите, дали своя принос за очертаване на смисловите  граници  на  отстъпителните  отношения  и  представили  семантичното  и структурното многообразие на изреченията, чрез които те се визуализират. Зара Генадиева – Мутафчиева поставя в центъра на своите наблюдения отстъпителните съюзи. Тя е автор на цялостно изследване  върху „единствения по рода си и  най-важен подчинителен съюз в съвременния български  език  –  съюзът  да“.  Монографията е  своеобразен завършек  на проучване, част от което изследователката концентрира в статията „Отстъпителните съюзи в съвременния български език , публикувана две години по-рано. Спазвайки  хронологичен порядък, фокусът на изложението проследява приносните моменти в статията. Предимствата на статията могат да се потърсят в  два основни ракурса: първият е отграничаването на подсистемата на съюзите за основание (между които авторката поставя и отстъпителните съюзи) като част от системата на подчинителните съюзи. Като причина за обособяването на съюзи за основание в автономна група авторката изтъква възможността им да показват, че „подчиненото изречение съдържа в една или друга степен основание за извърш¬ване на действието в главното изречение“. Вторият ракурс в статията поставя акцент и на възможността на отстъпителните съюзи да изразяват и различни видове модалност – тази функция на отстъпителните съюзи е пряко обвързана с  възможността им  да  представят дали действието в  подчиненото изречение (схващано като недостатъчно условие), е реално осъществимо или е иреално от гледище на лицето, което говори. Не на последно място като достойнство на статията може да се изтъкне графическото визуализиране на структурата на отстъпителните съюзи посредством схеми. Интерес представлява и книгата  на Елена Георгиева (предхождана от изследването й „Обособени части в българския книжовен език“), която поставя отстъпителните оношения в контекста на усложненото просто изречение. Съсредоточие на трудовете на авторката е изясняването същността на обособените части, а впоследствие обособяването се илюстрира като „резултат от синтактично преустройство на изречението“. Постижение е дефинирането на обособените части и включената класификация, изградена на основата на синтактичната им функция. Поставен е акцент и на функционирането им в речта. В контекста на изследването са  откроени  отстъпителните  отношения,  наблюдавани  при  употребата  на  „обособени обстоятелства“ като част от езиковата изреченска реализация. Авторката ги подразделя на две групи: „уточняващи“ и „квалифициращи“ обособени обстоятелства. В  същия  период  от  време  се  появяват  няколко  изследвания  („Граматика  на старобългарския език“ и книга на Румяна Златанова „Простото изречение в старобългарския език“ , както и речник на старобългарския език – дело на авторски колектив и др.) в чиято оптика е поставен старобългарския език. През 1984 г. излиза едно от най-обстойните изследвания на отстъпителните отношения в  старобългарския  език.  В  книгата  „Обстоятелствените  изречения  в  книжовния старобългарски език“  , чийто автор е проф. Екатерина Дограмаджиева, задълбочено се описва старобългарският синтаксис, като се поставя акцент върху различните видове подчинени обстоятелствени изречения. Постижение  на  авторката е  разгънатото на  широка  основа представяне  на  семантиката  на  подчиненото  изречение  за  отстъпване.  Тръгвайки  от синтактичната връзка с главното изречение, авторката наслагва и информация за семантиката и строежа на съюзните средства, въвеждащи отстъпителното изречение. Успоредно с  по-големите по  обем изследвания се  появяват и  статии, в  които  са изследвани  отделни  частни  проблеми,  чийто  контекст  се  съотнася  с  изразяването  на отстъпително отношение. Подредени по хронология, статиите разглеждат следните проблеми (освен акцента, който поставят върху отстъпката): същност и специфика на деепричастието, съставните относителни местоимения от типа „който и да“, изпълняващи ролята на свързващо средство,  сигнализиращо  отстъпително  отношение,  проучване  на  обстоятелственото пояснение за отстъпване,  както и на обобщено отстъпителните изречения, на базата на сравнение и съпоставка между български и руски език, изразяване на отстъпка в простото изречение и др. Всяка от статиите има свой индивидуален контекст, на фона на който се   - 55 - PROCEEDINGS OF UNIVERSITY OF RUSE - 2021, volume 60, book 11.3. откроява отстъпителното отношение – обединяващо звено между всички тях е експлицитното изразяване на отстъпката в рамките на синтактично-семантичната структура на изречението, както и наличието на свързващо средство, което допълнително уплътнява отстъпителното отношение.   Отстъпителните отношения са своеобразен център и на проучването на Бистра Милчева. Изследвайки  отстъпката в  простото и  сложното изречение, тя  изтегля  отстъпителното отношение на плоскостта на философското осмисляне на изреченския смисъл. Приносен момент в изследването е акцентът, поставен върху речевата интерпретация на отстъпването в допълнение към неговата езикова интерпретация. Проф. Иван Недев е сред авторите, допринесли чрез изследванията си за цялостното осветляване на отстъпителните отношения. В „Синтаксис на българския книжовен език“ авторът е откроил смислово – синтактичните особености и на отстъпителните изречения. И в двете издания на изследването, подобно на изложението на К. Попов, акцент е поставен върху открояване  спецификите  на  отстъпителните  отношения  и  в  простото  изречение,  и  в подчиненото обстоятелствено изречение за  отстъпка, а  също така и  върху свързващите средства-формални изразители на тези отношения в изреченските структури. Разглеждайки подчинените обстоятелствени изречения за отстъпка, проф. Недев позиционира вниманието върху тях дефинирайки ги, след което  откроява особеностите им на базата на паралел с подчинените изреченията за условие и със съчинителните изречения за противопоставяне. В съпоставка с изложението на К. Попов за видовете подчинени обстоятелствени изречения за отстъпка, Ив. Недев ги подразделя на констативни и обобщителни. Изключително  ценни  са  наблюденията  на  Ив.  Недев,  представени  в  книгата „Безсъюзните сложни изрчения в съвременния български книжовен език“.  Интересна е идеята му,  залегнала  в  изследването  –  поради  невъзможността да  се  използва  „структурно-семантичният подход, тъй като безсъюзните сложни изречения не притежават формалните средства за връзка“ е необходимо „разкриването на логико-семантичната природа на тези единици на свързаната реч и техните структурно-интонационни особености“. Прилагайки различни методи на изследване: наблюдение, съпоставяне и синонимно преобразуване – авторът успява да  се  открои специфичните характеристики, които ги  разграничават от съюзните изречения, подреждайки ги в „стройна система“.  В  резултат на  заключенията си,  авторът акцентира  на  имплицитната природа на отстъпителните отношения, достигайки до извода, че „остъпителните смислови отношения могат да се срещнат само като съставка на комплекс от различни смислови отношения“. Авторът посочва като „основно синтактично средство за връзка, чрез което могат да се експлицират отстъпителните смислови отношения в безсъюзните сложни изречения“ – съюзът „макар че“ („макар да“). Затова при тях синтактичното средство за връзка (макар че, макар да, въпреки че и др.). може да се замени със съюза но  – „специализиран за изразяване на противопоставителни смислови отношения.  Яна Пометкова е автор на монографията „Синонимни синтактични конструкции за изразяване на обстоятелствени и определителни отношения в съвременния български език“ , в която е отделено специално внимание на отстъпителните отношения. Приносен момент в книгата  е  открояването на  синонимията  като  явление  в  българския  език  –  авторката визуализира  спецификата  на  семантичните идентичности и  представя  механизмите на взаимната им замяна: в сложното изречение с помощта на отстъпителни съюзи, в усложненото с КОСИ на -не просто изречение – чрез предлози с отстъпителна функция. Акцент е поставен на синонимните конструкции за изразяване на отношения за отстъпване (стр. 141), като се обръща внимание на факта, че поради спецификата на обобщеноотстъпителните изречения, те не могат да се заменят с КОСИ на – не.  Различен е ракурсът, от който е погледнато към отстъпителните отношения във втората книга на доц. Яна Пометкова „Изречения с усложнена семантична структура в българския език“. Определяйки ги като особен тип изречения, авторката не само локализира мястото им – на границата между простите и сложните, но и прави свой прочит на дефинирането им, акцентирайки  съответно и  на  формалната им  структура, която,  изградена  около  едно   - 56 - PROCEEDINGS OF UNIVERSITY OF RUSE - 2021, volume 60, book 11.3. предикативно ядро, ги характеризира като прости, и на семантиката, според която изразяват същия обем и съдържание, каквото имат и сложните изречения. Приносен момент на изследването е подробното описване на конструкциите, чрез които се извършва усложняването на изречението – изложението върви в две насоки, като акцент се поставя на деепричастните конструкции и на конструкциите с отглаголно съществително на -не.  Авторката  въвежда  термините  номинализация  и  адвербиализация, демонстрирайки спецификите на номинализациите във функция на обстоятелствено пояснение за обусловеност – и в частност - с отстъпително значение, и на адвербиализациите с отстъпително значение. Информация за отстъпителните изречения е представена и в две книги, публикувани в последните години: първата –  „Български синтаксис. Учебно помагало за студенти“   издаден през 2016 г. е с автори Ивелина Савова и Снежана Добрева, а втората – „Синтаксис на съвременния български език“ с автор Елена Каневска-Николова. Изложението в помагалото е структурирано в два отделни плана, като всяка тема съдържа и теоретическа, и част. Сред видовете подчинени обстоятелствени изречения е откроено и изречението за отстъпка (стр. 287). Посочени са видовете отстъпителни изречения: за обикновено и за обобщено отстъпване, като особено внимание е обърнато на разликата в семантиката на съюзните връзки когато – когато и да. Приносен момент в помагалото е наличие на упражнения върху отстъпителните отношения, с което се цели усвояване на теоретичната изформация и изграждане на умения за синтактичен анализ върху този изреченията за отстъпка. Във втората книга – Учебникът по синтаксис е отделено сравнително малко място за отстъпителните отношения. Интерес представялява представянето и на обстоятелственото пояснение за отстъпка (стр. 95), и подчинени обстоятелствени изречения за отстъпка (стр.133) като разновидност съответно: на обстоятелственото пояснение за условие и на подчинените обстоятелствени изречения за условие.   ИЗВОДИ Както  показва  краткият  библиографски  обзор,  досегашните  изследвания  върху изреченията за отстъпка разкриват различни аспекти от тяхната семантика и са ограничени върху отделни проблеми или върху частичен материал. Непълнотата и разнородността на извършените проучвания налага необходимостта от тяхното задълбочено обследване с цел създаване на цялостно изследване на отстъпителните изречения като единна система.  