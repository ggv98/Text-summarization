 ВЪВЕДЕНИЕ Образователните  промени  във  философията  на  образованието  –  респективно  на учебното  съдържание  и  възпитателните  практики  в  последните  десетилетия  са  много  и недостатъчно обнадеждаващи, предвид целите им  – реализация на младото поколение в глобалния дигитален свят. Причините могат да се търсят в неадекватността на промените спрямо актуалната и бъдеща социална среда.  В  нея  са  факт  нови  явления  -  глобализация,  интеграция,  комуникация,  масова информация и космополитно мислене, присъщи на модерния свят, изискващи от училището нов тип учене в различна образователна среда. Последните събития около пандемията с Корона вируса ярко доказват това. В унисон със случващото се, П. Стоянова споделя, че, се намираме на „… границата между две култури: книжната и дигиталната“, в „забързания вихър на технологичните промени, обуславящи непрекъснатите метаморфози на медийните средства.“ [Стоянова П, 2011] В световен мащаб проблемът за визуализацията като част от дигиталната култура провокира автори като Сюзан Вонтаг, Мелита Денинг, Мишел Фуко, Ричард  Уебстър,  Ролан  Барт  и  други.  Свидетели  сме  на  появата  на  нови, интердисциплинарни  срещи.  На  тях  вниманието  все  повече  се  фокусира  върху  научни изследвания, свързани с комуникативния обрат в сферата на формалното и неформалното общуване. На сцената на научното познание на преден план изпъкват нови тенденции за разбиране  на  интегративните  връзки  между  различни  научни  области,  под  формата  на непознати до сега дисциплини – като: „визуална антропология“, „визуална семиотика“ и др. Тези тенденции практически оформят основата на визуалната култура, като опит и знание и като необходими компетенции за съвременно общуване.  26  Докладът  е  представен  на  студентската  научна  сесия  на  07.05.  2020  г.  в  секция  Педагогика  и психология с оригинално заглавие на български език: ВИЗУАЛНАТА ДИГИТАЛИЗАЦИЯ С РЕФЛЕКС КЪМ МОТИВАЦИЯТА ЗА ПОВИШАВАНЕ НА ПЕДАГОГИЧЕСКИТЕ КОМПЕТЕНЦИИ.   - 115 - PROCEEDINGS OF UNIVERSITY OF RUSE - 2020, volume 59, book 6.5. Актуалността на проблема се доказва от множество научна литература, появила се в последните години. За визуализация говорят Шакти Гауейн в Творческа визуализация, Ив. Николов във Визуализация за всеки и др. Засилен интерес се наблюдава на различни научни форуми – в Копенхаген, 2009 - Rhetoric of the Image: Visual Culture in Political Islam,  в следващите години – International Association for Visual Semiotics AISV и Rhetoric of the Visible, Visual models and learning in line with the functions of the brain, International scientific periodical  journal  ,  2015.  Тези  факти  определено  обосновават  основания  и  смисъл  за включване  на  визуалните  модели  в  образователното  пространство.  Макар,  че  са  факт, разработки в тази посока (Георгиева, С., 2017 ), те все още не са получили полагащото им се място в теорията и най-вече в практиката за работа с е-поколението.  ИЗЛОЖЕНИЕ За никого не е тайна, че съвременните деца (родени между 1995 и 2009 г. наречени и известни  вече  като  Z  поколение)  имат  невероятни  вродени  способности  за  справяне  с дигиталния свят. За тях светът без технологии е непознат. Експерт – консултант Е. Тончева споделя, че „те са изключително визуални, при тях информацията трябва да е визуално представена, те предпочитат текста на екран. Пишат много грозно на ръка, почти всичко при тях се пише на таблет, смартфон“27. При тези деца – децата на 21 век комуникацията очи в очи куца. Дори, когато общуват дигитално те са склонни да поднасят само неформална информация,  въпреки,  че  винаги  са  готови  за  дистанционна  работа.  Наблюдения и мнения за експерти доказват, че „технологиите са продължение на ръцете им“, обработват много информация много динамично. При тях има два основни недостатъка – единият е, че не вникват в съдържанието, освен ако не е добре онагледено. Например, ако им  изпратим  текст,  задължително  трябва  да  сложим  болд,  линк  или  картинка,  за  да  се заинтересуват. За да научат нещо, урокът трябва да е визуален и свързан с действие от тяхна страна." (Ели Тончева, 2019). Наблюдателността, усетът към техниката, високата степен на интелигентност (обща и специална), интересът към иновации” са предпоставки за учене в условия на визуализация – често и дигитализирана – предпоставена от динамиката в мисленето и действията на децата от  поколение  Z.  Независимо  от  безспорното  място,  което  заемат  новите  технологии  в процеса на учене е актуален въпросът дали те могат да изместят традиционното учене или не28. Каква е оптималната степен (време, обем, цветово и звуково оформяне), в която трябва да присъстват в процеса на дидактическото и социалното учене, също са проблеми на които днес трябва да се даде отговор. Въпросът е многопластов. Той отправя мислене в посока за мотивацията за учене и структуриране на учебно-възпитателно пространство на балансирано взаимодействие между традиционното и дигиталното използване на учебните средства с оглед мотивация за системен учебен труд, а не изместването му от науко-подобни, забавни средства.  Десетки са авторите, дали мнение относно мотивацията, при зползване на различни средства и като цяло учебни условия. Някой от тях, като: AU (1988) Horwitz, (1990), Crookes и Schmidt, (1989) твърдят, че един отделен тип мотивация не може да бъде „неизменно по-висша“.  Dörnyei  разглежда  значимостта  на  цялостната  мотивация  и  твърди,  че  въпреки разделението й на цялостна и инструментална, това са “две подсистеми, които взаимно се припокриват.” (Dörnyei, Z., 1994) Като разглежда мотивацията при учене на език, Ели, отчита влиянието на социалният фактор. (Ely, Ch, 1986) Според други изследователи, мотивацията „притежава социални и личностни измерения“. (Попандонова, Е., 2009) За подходи при дефинирането природата на мотивацията, говори и Клемент (1994).   27 Заб. Конференция по приобщаващо образование, Приморско, 2019 28 Вж. по-подробно, Mincheva, Т., In: The Place and Role of English Language Classroom, Fifth International Scientific Conference, “ Education, Science, Innovations”, Pernik, 2017, p. 568-582    - 116 - PROCEEDINGS OF UNIVERSITY OF RUSE - 2020, volume 59, book 6.5. В разработката е приета тезата на Хърцбърг за мотивацията като „съвкупност от причини,  които  ни  стимулират  да  вършим  и  да  искаме  нещо“  (Herzberg,  2003)  В контекста  на  такова  разбиране  е  прието,  че  причините  предпоставят  разнообразие  от ситуации (моделирани и не моделирани). Тук част от тях са опосредствани или съпътствани от визуални модели – някой от които дигитализирани, за да: •  Допринасят за разбирането. •  Засилят интереса – в по-далечен план мотивацията. •  Служат за образец. •  Предоставят  възможност  за  собствено  изразяване  по  желан  начин  (вербално, визуално,  чрез  визуални  дигитални  образи,  комбинирано  и  др.),  т.е.  повишаване  на определен тип компетенции. Всички тези възможности по един или друг начин – заедно или по отделно рефлексират върху положителната мотивация на изследваните лица, представители на Z поколението. Изследваме ги като допускаме, че са основни причини, за мотивация, тъй като те са единствената променлива по време на ученето. Разбирането за мотивация отвежда и към друга интересна нейна зависимост – за връзката “положителни емоции – продуктивност, като съпътстващи  ученето  и  запаметяването  като  резултат”  (Dimitriadis  &  Psychogios.  2016). Тезата кореспондира с откритието от Пол Мак-Лин още през 1952 за лимбичната система и по-точно за връзката й „с висшите психични функции и специалните процеси на висшата нервна  дейност“.  Лимбата,  както  самият  Мак-Лин  споделя,  има  за  цел  „да  управлява емоциите“ и именно така връзката визуален модел  – учене – поколение Z се изпълва с обясним смисъл и влияние върху мотивацията.  Изследваните  лица  –  обект  на  настоящото  описание  са  студенти  между  18  и  25 годишни. Te са от спец „Предучилищна педагогика“, като са разпределени по вид обучение: редовно – 37 на брой и задочно – 56. От тях – от женски пол са 4/5 а от мъжки – 1/5. – редовна форма на обучение и пол 3/4, а от мъжки – 2/4 – в задочна. Методиката за изследване включи: анкета29, SWOT-анализ, беседа, наблюдение. Изследването се проведе в месеците октомври – януари като: •  15.10  –  15.11.  2019  –  работа  по  време  на  семинарни  упражнения  с  цел диагностициране  типологията  на  комуникацията  и използването  и  обработката  на  текст. Диагностичната процедура е посредством наблюдение и беседа.. •  16.11  –  18.12.2019  включване  в  активни  форми  на  обучение  с  възможности  за самостоятелни  и  групови  изяви,  насочени  към  целта  на  изследването  тематично  и организационно. Вариантът за комуникация е по избор – от участниците. Диагностичната процедура е посредством SWOT анализ. •  19.12 – 10.02 2020 Анкета. Дизайнът  на  изследването  бе  съобразен  с  учебната  програма  и  обезпечи  работа  в реални условия. Това допринесе за гарантиране на реални резултати. Хронологията следва така: •  Презентиране по дадена тема30 с обсъждане и набелязване на промени, съобразно целта й и пропуските, които са наблюдавани. •  Презентиране на групова работа по зададена тема, с аргументиране на представените идеи, съобразно целта и начина, избран за представяне. •  Презентиране  на  технологията  и  резултата  от  групова  работа.  Обсъждане  на проблемите в условия на SWOT-анализ и вземане на решения за бъдещи групови дейности – най-вече организационни. •  Представяне  на  обсъждани  вече  разработки,  част  от  които  преработени  с  цел подобряване на представянето, чрез обогатяване с дигитални елементи. Резултатите са както следва:   29 Вж. Прил. 1  30 Вж. Прил. 3   - 117 - PROCEEDINGS OF UNIVERSITY OF RUSE - 2020, volume 59, book 6.5. В началото на изследването по-голямата част от изследваните лица нямаха желание да представят  задачите,  визуално. Към  подготвените  материали  присъстваше  текст  в  голям обем, който натоварва възприемането и лишава присъстващите в аудиторията от възможност за решаване на мисловни задачи и собствена интерпретация.  Във втората част от експериментирането (презентиране на групова работа по зададена тема) се наблюдава промяна в междуличностните взаимоотношения и нараснала мотивация, както за самостоятелна, така и за групова изява. Аргументацията на начина на представяне в съдържателно  и  визуално  отношение  показва  нараснала  отговорност  на  презентиращите спрямо аудиторията и желание за по-добра визуализация.  В трета част на взаимодействията е налице личен ангажимент както на презентиращите, така и на наблюдаващите. Успоредното изследване със SWOT –анализа показа:  •  S (Strengths) – Силни страни – благодарение на възможността за избор на начин на представяне и избор на партньор, участниците показаха резултати от нараснала мотивация за изява  –  дигитални  визуализации,  задачи,  персонализирани  спрямо  участниците,  активни форми за комуникация с възможност за включване на студенти, които проявяват интерес31 и се включват с проекти за бъдещи визуални, дигитализирани проекти. •  W  (Weaknesses)  –  Слаби  страни  –  недобри  познания  от  една  не  малка  част  от техническа гледна точка и слаби комуникативни компетенции с аудиторията в началния етап от работата, които в последствие значително се подобриха в качествено отношение. •  O (Opportunities) – Възможности – В началния период, участниците не разбираха представянето  като  възможност  за  лично  професионално  израстване,  но  постепенно мотивацията им в тази посока нарасна и те показаха образци, показващи положителни и слаби страни, промени в компетенциите им. •  T (Threats) – Заплахи – наблюдавани бяха в две посоки: като страхове от негативно оценяване  и  като  страхове  от  добро  представяне  в  групата.  Съвместното  обсъждане, подкрепата и насоките при анализа от колегите и медиатора стимулираха изявите, снижиха ситуативната тревожност и така допринесиха за професионалното израстване – най-вече като мотивация на бъдещите педагози. Данните по тези показатели за засечени през трите фази на работата и имат следната характеристикa (Графика 1). В края на работата се проведе анкетно проучване. Резултатите от него потвърдиха данните от останалите диагностични процедури и са реално основание за изводи, които могат  да  бъдат  основа  за  работа  със  студенти  при  интердисциплинарен  подход  за увеличаване на мотивацията им, чрез включване на визуални модели от различен тип.      31 Вж. Прил. 4   - 118 - PROCEEDINGS OF UNIVERSITY OF RUSE - 2020, volume 59, book 6.5. Графика 132 109876543210S W O TФаза 1 Фаза 2 Фаза 3  ИЗВОДИ Педагогическото взаимодействие в процеса на обучение посредством визуални модели от  различен  тип,  се  явява  етап  в  постигането  на  определените  цели  –  мотивиране  за постигане на педагогическа компетентност.  Структурирането на работата според спираловидния принцип: усвояване на понятия, закономерности и връзки – визуално представяне с подходящи обяснения – разширяване на знанията  – обогатено представяне на учебно съдържания чрез дигитализирани модели е добър  вариант  за  повишаване  на  студентската  мотивация  за  придобиване  на  социални компетенции. Обобщени лични мнения на студенти са в съответствие с изводите: „При работа с визуални модели трудностите, които изпитахме не бяха малко. При правенето на презентациите притеснението, което ни съпътстваше беше при оформлението на слайдовете, намирането на подходяща информация и подборът на изображенията и материалите, които да съответстват на текста и да влияят върху участницте, съобразно целта. Във времето, с обогатяване на компетенциите и отпадането на ред заплахи, свързани с тях, голяма част от трудности бяха преодолени; усвояването на материала стана по-лесно. Участниците успяваха да откриват все повече възможности за изява на осъзнатите си силни страни. Увереността им нарасна, което ярко се отрази в анкетното проучване при свободните отговори. и запомнящо се, защото чрез онагледяването – част от което дигитално, Споделените мисли и изводи, са основание за следните препоръки, свързани с мотивирането: •  Всеки от участниците може да открие своите силни страни и възможности да ги разширява. •  Когато  имате  инсайт  е  необходима  проява  на  гъвкавост  –  оставяне  на предварителните планове и следване на интуицията - понякога тя ни показва по-правилните пътища. •  Хората трябва да имат силата да продължавате след като са допуснали грешки – няма работещи, безгрешни хора. •  В работата трябва и оптимизъм, за да е успешна и затова учещите трябва да помнят, че успехите си струват усилията.      32 Заб. Серия 1, 2, 3 представят данни в началото, средата и края на изследователския период по съответните показатели ( S,W.O,T)   - 119 - PROCEEDINGS OF UNIVERSITY OF RUSE - 2020, volume 59, book 6.5. 