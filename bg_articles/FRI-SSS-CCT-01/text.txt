 ВЪВЕДЕНИЕ Съвременните  компании  ежедневно  са  изправени  пред  проблеми  свързани  с ръководенето и ефективното разпределение на ресурси. Много често това е проблемът, който проваля до 75% от проектите на компанията (Burger, 2016).  Във време на силно развиващи се технологии и все по-комплексни проекти, най-важна е ролята на проектовия мениджър. За да бъде един мениджър характеризиран като добър, той трябва да може да предвижда рисковете и проблемите преди тяхната поява, и да разпределя задачите, така че екипът му да бъде оптимално натоварен и конкурентноспособен. Този доклад представя система за управление на проекти, съобразена с изискванията и нуждите на малкия и среден бизнес. Тя представя модел на работа, целящ прозрачност, централизация на входните и изходните данни, контрол и самоконтрол на служителите и не на последно място – ефективна комуникация с клиентите. Изложени  са  проблемите  и  трудностите,  пред  които  са  изправените  съвременните компании. Направен е сравнителен анализ между традиционните методи за ръководене на проекти  и  е  предложено  решение,  целящо  да  облекчи  процеса  и  минимизира  загубите, породени от грешни решения. Особено внимание е обърнато на жизнения цикъл на проекта, отделяйки всяка негова фаза в модул. Всеки модул е независим, за да може да бъде лесно проследим и управляем.  Трите основни въпроса, които стоят в началото на всеки проект, свързан с изграждане на система за управление и оптимизация на бизнес процеси са: „Как е било преди?“, „Как ще бъде?“ и „Как може да се подобри?“. Направено е проучване на начина на управление на компания за реклама и дизайн, което отговори на първия въпрос. След анализа на получените резултати са формулирани функционалните изисквания, на които трябва да отговаря една система за управление на проекти. По този начин се отговаря и на втория въпрос. В резултат                                                  10 Докладът е представен на студентската научна сесия на 27 април 2018 г. в секция „Комуникационна и компютърна техника“ с оригинално заглавие на български език: Уеб-базирана система за управление на проекти   - 54 - PROCEEDINGS OF UNIVERSITY OF RUSE - 2018, volume 57, book 3.4. е  предложена  система,  която  да  дава  свобода  и  ясен  поглед  върху  процеса  на  работа, повишавайки  максимално  ефективността  и  ограничавайки  загубите.  Системата  може значително да подобри качеството на работа, като по този начин отговаря и на последния въпрос.  АНАЛИЗ НА СЪЩЕСТВУВАЩИТЕ РЕШЕНИЯ Таблица 1. Сравнителен анализ на съществуващи решения   Insightly  Smartsheet  DotProject Интерфейс  Наподобяващ Gmail  Наподобяващ Excell  Остарял Поддръжка  Безплатни уроци, видеа,  Няма активна Уроци, видеа, статии статии  поддръжка от 2014г. Отчети  Ръчно създадени,  Собствена Отчети за предварителено  конфигурация според изработени часове дефинирани и известия  избрани променливи Мобилна версия /  Приложение  Приложение  Няма приложение Диаграми  Няма Гант диаграми  Гант диаграми  Гант диаграми Интеграция с  Над 40 приложения Интеграция с Google други  (Google, MailChimp,  Няма приложения приложения  Slack, OneDrive и др.) Цена  до 163,90 лв  до 48 лв  Безплатно  От направения сравнителен анализ е видно, че в зависимост от нуждите на проектовия мениджър и екипа му, има системи, предлагащи голям набор от функционалности. Това, което липсва и при трите системи е ролята на индивидуалния член на екипа. За да бъде успешен един проект, то неговия екип трябва да работи в синхрон, а за този синхрон трябва да се погрижи проектовия мениджър, който от своя страна разчита на софтуера за управление. Много често се налага един служител да се включи в няколко проекта или задачи едновременно. Това може да стане само с добро управление и координация. При разгледаните системи това не е възможно. И  в  трите  системи  липсват  действия,  които  да  контролират  служителите,  така  че превишаването на бюджета или неспазването на сроковете да бъде избегнато.  УЕБ-БАЗИРАНА СИСТЕМА ЗА УПРАВЛЕНИЕ НА ПРОЕКТИ Целта е да се проектира и реализира уеб-базирана система за управление на проекти, която  да  обединява  функционалните  възможности  на  съществуващите  решения,  но премахвайки  излишната  функционалност,  която  няма  отношение  към  ръководенето  на проекти; да наблегне на човешкия фактор по време на жизнения цикъл на проекта; и да подтиква към вземане на адекватни решения навреме. Системата трябва да централизира входния  и  изходния  поток  от  данни,  да  следи  за  качеството  на  продукта,  да  повиши ефективността при работата с клиенти и да дава точни справки. В бъдеще системата трябва да може да бъде надградена до ERP11 система, която да събере и организира цялото ръководство на компанията, повишавайки силно ефективността на всички звена в нея.                                                     11 Enterprise Resource Planning   - 55 - PROCEEDINGS OF UNIVERSITY OF RUSE - 2018, volume 57, book 3.4. Функционални изисквания От направения сравнителен анализ на съществуващите решения е видно, че системата трябва да покрива основните изисквания, които да я направят годна за работа. По-конкретно:   Да обхване всички дейности на организацията, свързани с: o  Управление  на  работните  процеси,  отчитане  и  контрол  на  дейността  на служителите; o  Осигуряване на качество на производствения продукт посредством намаляване на  неточностите,  оптимизиране  на  работното  време,  приоритизиране  на работата; o  Въвеждане на единен вход и изход на данните в системата;   Да осигури удобство за работа на служителите, както и да подобри комуникацията между тях;   Да осигури контрол и самоконтрол на служителите;   Да осигури обратна връзка с клиентите посредством: o  Бързо офериране на проект, изготвяне на точно задание, въвеждане на задачите в работния процес; o  Изпращане и предоставяне на отчети до клиентите;   Да може да осигури поглед върху текущите проекти, с цел планирането на нови;   Да  бъде  лесно  достъпна,  независимо  от  апаратното  осигуряване  или местоположението на потребителя;   Да бъде устойчива във времето и да се развива; Взаимодействието на проектовия мениджър със системата е най-голямо. Той трябва да може да управлява целия проект през всички етапи на жизнения цикъл. Функционалността на системата по отношение на него е представена на фиг. 1.  Фиг. 1. Диаграма на случаите на употреба,  отразяваща функционалността на системата по отношение на мениджъра на проекти  Някои от основните функции, до които мениджърът трябва да има достъп са:   - 56 - PROCEEDINGS OF UNIVERSITY OF RUSE - 2018, volume 57, book 3.4.   Създаване на оферти, разбивайки проекта на задачи и оценявайки тези задачи. Потвърдената оферта от клиент е фазата, която ще даде старт на проекта;   Писане  на  задания  към  проекта  –  мениджърът  трябва  да  може  да  създава функционални и технически задания към проекта;   Разбиването на проекта на по-малки задачи ще помогне за поетапното му развитие, лесния контрол и ефективната поддръжка;   Назначаването на служители към отделните задачи, спрямо техните квалификации и умения е ключът към качествения краен продукт. Оптималното разпределение и натоварване на служителите ще повиши тяхната работоспособност;   Наблюдението  и  контрола  на  проекта  по  време  на  неговото  развитие  са  от съществено значение, за да се избегнат бъдещи проблеми;   Генерирането на отчети за свършената работа ще помогнат да се проследи работата на екипа и ще даде представа на клиента как се развива неговия проект; Служителите са вторите по важност потребители на системата. За тях  системата е центърът на ежедневната им работа. Тя е тази, която ще назначи дневните им задачи, ще даде представа  за  изработеното  им  време  и  не  на  последно  място  –  тя  ще  изчисли  тяхното възнаграждение. Функционалността на системата по отношение на служителите е представена на фиг. 2.  От системата служителите ще могат да се самоконтролират, спазвайки вътрешните стандарти за качество на организацията. Това е доказано най-добрият метод за качествен продукт – собственото желание за усъвършенстване и развитие.  Фиг. 2. Диаграма на случаите на употреба,  отразяваща функционалността на системата по отношение на служител Архитектура Модулите на приложението могат да бъдат групирани в няколко по-общи структури. На Фиг. 3 е показана архитектурата на системата. Трите основни групи от модули са „Клиенти“, „Справки“ и „Проекти“.    - 57 - PROCEEDINGS OF UNIVERSITY OF RUSE - 2018, volume 57, book 3.4. Структурата „Клиенти“ съдържа в себе си модулите за клиенти, запитвания и оферти. Това са трите модула, без които не може да съществува структурата „Проекти“. Структурата за проекти събира модулите за проекти, задачи и отчитане на задачи. Тези модули са отговорни за управлението и проследяването на проектите. Последната структура е тази за отчети. Тя не би могла да съществува, без предходните две.  Тази  обобщена  структура  е  отговорна  за  отчитането  на  проектите,  състоянието  на задачите и дейностите на потребителите.  Фиг. 3. Архитектура на системата Реализация Избраният език за програмиране е PHP, а системата за управление на бази от данни - MySQL.  При  избора  на  език  за  програмиране  са  взети  под  внимание  поддръжката  и документацията на езика, бързината му, платформената зависимост и интеграцията. След обстойно проучване на няколко езика за програмиране, беше избран PHP като език, покриващ всички изисквания. При избора на СУБД са разгледани няколко варианта – PostgreSQL, SQLite и MySQL. Основен критерии при избора са бързината и лесния достъп до данните. При MySQL е необходимо да се укажат само адреса на сървъра, името на потребителя, парола и име на базата от данни, и връзката е осъществена. Докато при SQLite базата от данни трябва да се намира на локалния компютър, за да може приложението да има достъп до нея, което би затруднило бъдещата реализация на системата като разпределена.  ЗАКЛЮЧЕНИЕ В обобщение на написаното по-горе, е проектирана и реализирана система за управление на проекти. Тя дава възможност на проектовите мениджъри да разпределят задачи, следят за тяхното изпълнение и извършват ежедневните дейности по управление на проектите лесно. При  проектирането  са  взети  предвид  резултатите,  получени  при  анализа  на съществуващи решения, които са полезни със своите слаби и силни страни. От голяма полза е и проведеното проучване на целевата група. То показва кои са проблемните  места  при  организацията  и  начина  на  провеждане  на  работния  процес.  От анализите, направени във фазата на проучвания, са формирани функционалните изисквания към системата. По време на разработката тези изисквания са доразвити и обединени в модули, които по-късно са трансформирани в модулите на реализираното приложение. Основната идея на системата за управление на проекти е тя да стане част от ERP система, която да поеме цялата организация на компанията. С модули като „Клиенти“ и „Потребители“,   - 58 - PROCEEDINGS OF UNIVERSITY OF RUSE - 2018, volume 57, book 3.4. които  са  опорни  данни  за  една  ERP  система,  и  бъдещи  модули  като  „Счетоводство“  и „Търговски  модул“,  явяващи  се  оперативни  модули,  надграждането  на  системата  за управление на проекти до бизнес информационна система, ще бъде лесно и безпроблемно. С  прехода  на  текущо  разработеното  приложение  до  приложение,  следящо  цялата организация  на  компанията,  ще  се  наложи  още  по-голям  контрол  над  действията  на потребителите.  Злонамерените  действия  също  не  са  изключени.  В  името  на  контрола  и защитата от загуба на данни, ще бъде разработен модул „История“, който ще съдържа архивна информация за всяко действие на потребителите в системата. Идеята на модула е да има ясна представа кой, кога и какво е променял в системата. Така при пробив в сигурността, ще може да се възстановят много лесно повредените данни и да се проследи източника на проблема.  БЛАГОДАРНОСТИ Този доклад се публикува със съдействието на проект 2018-EEA-01 „Методи за събиране, организация,  достъп,  обработка  и  анализ  на  големи  обеми  от  структурирани  и неструктурирани  данни“,  финансиран  от  фонд  „Научни  изследвания“  на  Русенски университет „Ангел Кънчев“.  