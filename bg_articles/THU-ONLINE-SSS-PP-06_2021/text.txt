 ВЪВЕДЕНИЕ Понятието „Физическа активност“ е ясно формулирано в новия Закон за физическото възпитание  и  спорта,  Обн.  ДВ,  бр.  86,  от  дата  18.10.2018  г.  В  глава  „Допълнителни разпоредби“,  §  1,  точка  21.  „Физическа  активност“  е  целенасочена  (планирана, структурирана и повторяема) форма на движения или физически упражнения за укрепване на здравето на хората. Физическото възпитание е педагогически процес и цели осигуряване на хармонично развитие и физическо съвършенство у човека. Критерии за постигане на основната цел са: здравословното състояние, физическата работоспособност и творческото дълголетие на ума. В различните периоди на човешкия живот, тази основна цел има конкретни съдържателни измерения. Социокултурните  задачи  на  спортното  възпитание  са  развиване  на  активност, инициативност, солидарност . В Закона за физическото възпитание и спорта се посочват и принципи и функции: •  „Чл.  3.  Развитието  и  управлението  на  системата  на  физическата  активност, физическото възпитание, спорта и спортно-туристическата дейност се основават на следните принципи: 1. публичност, прозрачност и защита на обществения интерес; 2. взаимодействие между държавните и местните органи и спортните организации; 3. свободен избор на средства и форми на занимания с физическа активност, спорт и спортно-туристическа дейност; 4. равни  възможности  за  достъп  до  занимания  с  физическа  активност,  спорт  и спортно-туристическа дейност и недопускане на дискриминация; 5. спазване на общоприетите ценности в спорта.  13 Докладът е представен на студентската научна сесия на 7.05.2020 г. в секция Педагогика и психология с оригинално заглавие на български език: ИЗСЛЕДВАНЕ НА СОЦИАЛНИ ПОТРЕБНОСТИ ЗА ФИЗИЧЕСКА АКТИВНОСТ НА СТУДЕНТИ.   - 80 - PROCEEDINGS OF UNIVERSITY OF RUSE - 2020, volume 59, book 6.5. •  Чл.  4.  Физическата  активност,  физическото  възпитание,  спортът  и  спортно-туристическата  дейност  осъществяват  образователни,  здравни,  социални,  културни  и възстановителни функции. Студентите от специалност „Предучилищна и начална училищна педагогика“ (ПНУП) усвояват  педагогически умения чрез систематизирано обучение в различни направления, едно от които е „Физическата култура“.  Ефективността от процеса на усвояване на знания, двигателни умения и навици от бъдещите  педагози  в  лекциите  и  практическите  упражнения по  „Физическа  култура“  са резултат  от  развиване  на  педагогически  компетенции  и  удовлетворяване  на  техните потребности.  Личностното  отношение  към  учебното  направление  ще  се  проектира  и  в бъдещата работа с децата и учениците. Ето защо настоящото изследване ще е от значение за определяне на потребностите на студентите за практикуване на физическа активност. Съществуването  на  тясна  взаимовръзка  между  развитието  на  личността  и  нейните потребности е предмет на изследване от много автори. Установяването им е своеобразна обратна връзка между студентите и преподавателя. Приоритет на преподавателската дейност по физическо възпитание и спорт е повишаването на здравната и физическата култура на студентите. Е. Герон, Ю. Мутафова (2017), Г. Игнатов, Б. Попеска и Д. Сивевска (2016), И. Петкова, Г. Игнатов (2018), С. Петровска, Д. Сивевска, Й. Ранчева (2018), Б. Попеска, К. Петрушева,  С.  Йованова-Митковска  (2018),  Л.  Петров  (2011),  М.  Алексиева  (2019),  Цв. Христова (2018), г. Дякова (2012).  Социални функции на физическата активност, физическото възпитание и спорта Физическото възпитание и спортът са основна част от социалните дейности в сферата на обществените отношения. Изпълнението им е средство за възпитание и здравословен начин на живот. (Б. Илиева, В. Василева, 2015) Уроците по физическо възпитание са богат комплексен ход с определена и категорична роля в развитието на личността във физически, социален и психически план. Могат да се обобщят три основни процеса в динамиката на физическото възпитание като цялост:  а) социализация (в широк план на категорията),  б) самоактуализация (продукт на личностната активност)  в) прецизирано педагогическо въздействие.  Като  цяло  възможностите  на  физическото  възпитание  стоят  в  многостранната адаптация  на  обучаваните  към  социалната  среда.  Осигурява  се  комплексният  процес  на самоутвърждаване и самореализация – корен на личностната пълноценност и цялостното развитие на човека. Формира се целостта на формулираната от преки специалисти „социална компетентност“ (Н. Цонева, 2014). По-високата степен на социализацията е показана в характера на възможностите и претенциите: - осъзнава значимостта си (измерения на самочувствие),  - увереност (стабилност в поведението), търси ред, организираност,  - конструктивност (умения да работи самостоятелно и в екип). Добро  начало  в  уменията  за  избор  на  роли,  подбор  на  партньори,  умения  за приобщаване.  Важен  акцент  е  широтата  на  социалното  обвързване  и  собствените  му измерения, както и социалните отговорности. Те събират в едно изгражданите измерения на социализацията в рамките на ученическия клас с обхватните изисквания на обществените цялости. С най-голяма проява са следните социални умения по време на урока по физическо възпитание:  - ръководи се от положителни мотиви;  - участва в състезателни игри; - изисква доверие;  - влиза в роли с други деца;    - 81 - PROCEEDINGS OF UNIVERSITY OF RUSE - 2020, volume 59, book 6.5. - сам избира партньорите си за игрите;  - не се обижда при загуба, неуспех;  - изисква уважение. Социалните функции на физическото възпитание и спорта са: - Реализационна: здраве; хармонично развитие на тяло и дух; физическа дееспособност и работоспособност; личностно самочувствие. -Регулационна:  противодействие  на  стреса,  повишение  на  адаптационните възможности;  активен  отдих  и  възстановяване;  емоционално  разтоварване  и  комфортно общуване. - Корелационна: бариерно - нравствена срещу алкохол, наркомания, криминалистика и други  - Стимулно-престижна: създаване на модели за високи постижения, за формиране на лична и национална гордост, формиране на нагласа за непрекъснато самоусъвършенстване, сплотеност. Социално-педагогическите  аспекти  са  свързани  с  индивидуалната  и  груповата социализация.  Те  функционират  в  съответствие  с  потребностите  и  изискванията  на общественото съзнание и социума. Факторите, които определят социалнопедагогическите функции  са:  иновациите  в  областта  на  възпитанието;  исторически  потребности  и възможности  на  обществото  за  изграждане  на  определен  тип  социални  отношения  и личности;  хармонизиращи  и  интегриращи  функции  на  възпитанието;  формиращи  и трансформиращи възпитателни въздействия. Като цяло, уроците по физическо възпитание и спорт образуват основата за изграждане на умения за цял живот в следствие на факта, че те изживяват директната връзка между интелектуалното и физическото познание – ключовата роля на спорта в училище. Физическата активност и спортът са дейности, които подпомагат процесите на социализация, общуване, социална интеграция, същевременно възпитава дух на екипност, честност и спазване на правилата. Бъдещите  педагози,  определяйки  социалните  си  потребности,  ще  вникнат  по-задълбочено в педагогическите и възпитателни аспекти и ще повишат компетентностите в областта на Физическата активност, Физическото възпитание и спорта.  ИЗЛОЖЕНИЕ Л. Петров (2011) определя заниманията с Физическа активност, Физическо възпитание и спорт като естествена среда за приучване към редица нравствени добродетели, норми на поведение, естетически и волеви качества на характера.  Физическата активност обхваща широк кръг дейности - от организирани спортове до активно придвижване до училище или местоработата или такива, извършвани в и извън дома. Усилията на държавните институции са насочени към предприемане на проактивни стъпки,  за  да  предизвикат  обрат  в  спада  в  равнищата  на  физическа  активност  през последните десетилетия. Потребностите  определят  насоката  за  вземане  на  решения  и  постигане  на  целите, свързани със здравето, добрата физическа форма, външен вид, усвояване на знания и умения в предпочитания спорт, осъществяване на социални контакти, разтоварване и отмора. В настоящия доклад е определена целта - проучване на социалните потребности на студентите от спец. ПНУП за редовно практикуване на физическа активност. Използвахме анкетния метод на проучване и анализ на резултатите. Задачи: 1.  Разработване  на  въпросите  от  анкетната  карта,  чрез  които  да  се  проучат потребностите на студентите за физическата активност. 2.  Провеждане на анкетното проучване, обработка и анализ на получените резултати. 3.  Извеждане на необходимите за практиката изводи.    - 82 - PROCEEDINGS OF UNIVERSITY OF RUSE - 2020, volume 59, book 6.5.  Организация и методика В края на летния семестър на учебната 2018/2019 учебна година бяха анкетирани 37 студентки от Русенски университет, специалност ПНУП, 2 к., редовно обучение. Анкетната карта е свързана с оценяването на 30 айтема по скала от 1 до 7 степен, групирани в шест вида потребности, Таблица 1. Таблица 1. Групи потребности  ВИДОВЕ ПОТРЕБНОСТИ  НОМЕРА НА АЙТЕМИТЕ ПОЛОЖИТЕЛНО НАСТРОЕНИЕ И ФИЗИЧЕСКО 2, 9, 10, 15, 18, 22, 26, 29 РАЗТОВАРВАНЕ ЗНАНИЯ И УМЕНИЯ  4, 11, 12, 16 ВЪНШЕН ВИД  5, 6, 7, 17, 20, 27 ФИТНЕС И ЗДРАВЕ  1, 13, 14, 19, 23, 24, 25 СОЦИАЛНИ ПОТРЕБНОСТИ   3, 8, 21, 28, ЗАДЪЛЖЕНИЕ  30  В настоящия доклад ще анализираме оценяването на група „Социалните потребности“ и група „Външен вид“. Резултатите са представени в Таблица 2 и Таблица 3. Потребностите са диференцирани и с цветово обозначение.  Таблица 2 . Резултати от изследването на социалните потребностите за физическа активност  на студенти от специалност „Предучилищна и начална училищна педагогика“ в Русенски университет „Ангел Кънчев” /брой студенти - 37/ Потребности за занимания с  Изобщо не  Съответства  Много е важно  Без № физическа активност /средна оценка  съответства  точно  за мен  отг.    1  2  3  4  5  6  7  8 3  За осъществяване на повече социални 5  1  5  7  7  7  5    контакти/ оценка 4,20 8 За да съм с приятелите си/ оценка 2,90  9  7  4  7  5  3  1  1 21 За да се срещна с нови хора/ оценка 3,78  6  6  5  4  6  4  6    28  По препоръка на приятелите ми/ оценка 10  4  5  5  6  3  3  1 5,50  Според  анкетираните  решението  за  практикуване  на  определен  вид  физическа активност  по  препоръка  на  приятелите  има  висока  значимост.  Средната  стойност  на оценката, която я обобщава като потребност е 5.50 по скала от 0 до 7. От друга страна студентите  посочват,  че  не  е  важно  да  посещават  тренировки  заедно  с  приятелите  си. Обобщаващата оценка е много ниска – едва 2.90. Приблизителни  са  стойностите  на  потребностите  „За  осъществяване  на  повече социални контакти» и „За да се срещна с нови хора“, съответно 4.20 и 3.78, които отговарят по скалата Съответства точно“ на техните предпочитания. В Таблица 2 са представени резултатите за група потребности „Външен вид“.      - 83 - PROCEEDINGS OF UNIVERSITY OF RUSE - 2020, volume 59, book 6.5. Таблица 3. Резултати от изследването на група потребности „Външен вид“ за практикуване на физическа активност на студенти от специалност „Предучилищна и начална училищна педагогика“ в Русенски университет „Ангел Кънчев” /брой студенти - 37/ Много е Потребности за занимания с физическа  Изобщо не  Съответства  Без №  важно за активност /средна оценка  съответства  точно  отг. мен       1  2  3  4  5  6  7  8 Искам да намаля и да поддържам теглото 5  3  0  3  4  9  7  11    си, за да изглеждам по-добре/ оценка 5,19 Искам да повиша мускулната си маса, за да 6  5  5  7  4  4  5  6  1 изглеждам по-добре/ оценка 3,86 Искам да поддържам теглото си в норма, за 7  1  1  4  8  4  5  14    да изглеждам винаги добре/ оценка 5,27 За постигане на правилна телесна стойка/ 17   0  2  5  1  10  10  8  1 оценка 5,25 За да съм привлекателна/привлекателен за 20  4  3  8  7  3  7  5    другия пол/ оценка 4,16 За подобряване на самочувствието и 27  2  0  3  4  6  7  15    външния вид/ оценка 5,22  Важно е значението на правилната телесна стойка и голяма част от студентите посочват постигането  й  като  съществена  потребност.  Средната  стойност  на  оценката,  която  я обобщава като значимост е 5.25 по скала от 0 до 7. Проучването  показва,  че  студентките  предпочитат  да  са  стройни  и  елегантни  с нормално тегло и релеф (5.19) и не се стремят към повишаване на мускулната маса (3.86). Осъзнато  е  значението  за  здравето  и  външния  вид  на  телесното  тегло  в  норма (съобразно специализираните таблици със съотношения възраст-ръст-тегло и ИТМ индекса) и  голяма  част  от  студентите  посочват  поддържането  му  като  съществена  потребност. Средната стойност на оценката, която я обощава е 5.27. Анализът на резултатите за практикуване на физическа активност за потребността, свързана с привлекателност за другия пол е с умерена значимост – средна стойност от 4.16.   ИЗВОДИ  От направеното проучване установяваме следните изводи: •  Анкетното  проучване  дава  възможност  за  постигане  на  обратна  връзка  в педагогическото общуване между преподавателя и студентите и определяне на йерархия на потребностите  за  практикуване  на  физическа  активност  и  целенасочено  специализирано образование на познанията в областите с по-ниски стойности.  •  Обогатяването на дейността с включването на нови знания и умения в областта на социалните  функции  на  физическата  активност,  физическото  възпитание  и  спорта  ще повиши педагогическите компетенциите на младите хора.  Останалите  видове  потребности  са  разглеждани  в  други  научни  разработки  и  като обобщение можем да отбележим, че с най-високи стойности са групите „Здраве и фитнес“, „Знания и умения“ и „Положително настроение и физическо разтоварване“.   - 84 - PROCEEDINGS OF UNIVERSITY OF RUSE - 2020, volume 59, book 6.5. 