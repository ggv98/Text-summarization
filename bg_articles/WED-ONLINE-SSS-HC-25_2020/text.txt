 ВЪВЕДЕНИЕ Развитието  на  асистираните  репродуктивни  технологии  са  сред  най-големите медицински успехи на миналия век, което довежда до раждането на милиони деца по света. Те създават възможности за лечение на стерилитет и намиране на подходящи методики за повлияване на всички видове безплодие. От  създаването  на  първото ин-витро  бебе  през  1978  г.,  репродуктивната медицина  непрекъснато се усъвършенства и търпи развитие, повишавайки  шансовете за реализиране на бременност.  Лечението изисква мултидисциплинарен подход, включващ медицински експерти като акушер-гинеколог  със  специалност  по  репродуктивна  медицина,  ембриолог,  андролог, ендокринолог, имунолог, психолог и акушерка.   ИЗЛОЖЕНИЕ Под безплодие (лат. Sterilitas)  се разбира невъзможност да се осъществи оплождане. При нормален полов живот от една година и желание за дете, се приема, че двойката е потенциално безплодна (government.bg).  Най.чести причини за безплодие при жената: •  заболявания на влагалищено; •  заболявания на маточна шийка, тяло и тръби; •  нарушена яйчникова функция; •  психологичен проблем. Най-чести причини при мъжа: •  вродени заболявания на мъжката полова система; •  аномалии в морфологията на сперматозоидите;  55  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: РОЛЯ НА АКУШЕРКАТА В АСИСТИРАНИТЕ РЕПРОДУКТИВНИ ТЕХНОЛОГИИ.   - 303 - PROCEEDINGS OF UNIVERSITY OF RUSE - 2020, volume 59, book 8.5. •  патологични промени в сперматогенезата вследствие възпаления на тестисите; •  влияние на професионални вредности ((Dimitrov, A., Zlatkov, V.  2013).  Видове стерилитет при жената:  ⚫ тубарно безплодие – обусловено от патологични промени в маточните тръби;  ⚫ ендокринно безплодие  – дължащо се на разстройство във  функцията на жлезите с вътрешна секреция, водещо до смущения в овулацията; ⚫ имунологично безплодие – обусловено от производството на антиспермални антитела-спермоаглутениращи, спермоимобилизиращи, спермоцитотоксични;  ⚫ малформативно безплодие – дължащо се на малформативни нарушения в половите органи на жената;  ⚫ ендометриоза; ⚫ психогенно безплодие;  ⚫ физиологично безплодие (Митева, К., 2014).  При мъжкото безплодие е налице функционално или органично нарушение, засягащо параметрите на еякулата. По-важни са: брой на сперматозоидите, подвижност, морфология на сперматозоидите, цвят на спермата, количество и други (Dimitrov, A., Zlatkov, V.  2013).  Наличието  на  безплодие  насочва  двойката  към  асистирана  репродукция.  Терминът обединява всички методи за въздействие върху репродуктивното състояние с цел постигане на бременност. Асистираната репродукция включва: методи за стимулация на овулацията и сперматогенезата,  изкуствена  инсиминация,  вкарване  на  гамети  или  зиготи  в  маточните тръби,  инвитро  оплождане,  трансфер  на  ембриони  в  маточната  кухина,  както  и криоконсервация на гамети и ембриони. Цел на доклада е да направи обзор на методи за асистирана репродукция и се изведат нужните акушерски грижи в алгоритми. Методика: Използван  е  документален  метод  и  пряко  наблюдение  в  Специализирана  акушеро-гинекологична  болница  за  активно  лечение  „Д-р  Щерев“,  град  София  по  време  на преддипломен стаж. Направен е анализ на медицинска научна литература, учебници, пособия по темата. Анализ и обсъждане: Методи за асистирана репродукция: Интраутеринна инсеминация (IUI) представлява инжектиране на обработена семенна течност в маточната кухина на жената с помощта на специален, стерилен, тънък и гъвкав катетър. Процедурата е кратка и безболезнена, извършва се няколко часа преди или след овулацията  на  пациентката.  Инсеминацията  може  да  се  проведе  на  естествен  или  на стимулиран цикъл. При естествения цикъл организмът сам произвежда фоликул на базата на естествената  ежемесечна  овулация.  При  стимулирания  цикъл  се  използват  лекарствени продукти, които чрез хормонална стимулация подпомагат организма да развие повече от един  фоликул.  Когато  доминантният  фоликул  достигне  18  -  20  мм  в  диаметър  и ендометриумът (дебелината на маточната лигавица) е подходящ за таймиране на овулацията се назначава hCG инжекция (човешки хорион гонадотропин), например Pregnyl, Ovitrelle или Choriomon. Инсеминацията обикновено се извършва на 36-ия – 40-ия час след повишаване нивата на LH хормон. За стимулирани цикли инсеминацията обикновено се извършва около 40 часа след поставянето на hCG инжекцията. В зависимост от медицинските индикации при всеки от партньорите,  вътрематочната  инсеминация  може  да  се  извърши  с  обработена  семенна течност от съпруга/партньора или с донорски материал от сертифицирана криобанка. На 14-я  дни след процедурата се прави тест за бременност (shterevhospital.com). Инвитро оплождане IVF (лат. In-vitro – в стъкло). Процедурата „инвитро оплождане” представлява метод на изкуствено оплождане на яйцеклетка в лабораторни условия. Извършва се при: •  тубарен стерилитет; •  неизяснен стерилитет, лекуван без успех в продължение на 1,5 години при жени до 35   - 304 - PROCEEDINGS OF UNIVERSITY OF RUSE - 2020, volume 59, book 8.5. години и 6 месеца при жени над 35 години; •  мъжки стерилитет; •  ендометриоза; •  LUF синдром; •  жени  след  проведени  4  инсеминации,  незавършили  с  реализиране  на  бременност ((Dimitrov, A., Zlatkov, V.   2013). Извършва  се  оплождане  на  една  или  няколко  яйцеклетки  извън тялото  на  жената. Процесът включва хормонално контролиране на овулацията, получаване на яйцеклетки и сперматозоиди, и поставянето им заедно в течна хранителна среда с цел оплождане. След това оплодените яйцеклетки (зиготи) се връщат в матката. Процесът инвитро оплождане включва: •  контролирана  хиперовариална  стимулация,  целяща  да  стимулира  образуването  на множество яйцеклетки. Използват се фуликоло-стимулиращи хормони. Яйчниковият отговор се мониторира чрез ултразвуков преглед и кръвни изследвания. Този процес продължава до наличието на фоликули с диаметър над 18мм. •  пункция на фуликули - достъпа е вагинален, под ултразвуков контрол и краткотрайна венозна анестезия. В деня на пункцията, партньора предоставя семенната течност.  Изискването е полово въздържание 3 - 5 дни. •  яйцеклетките и получените сперматозоиди се поставят в инкубатори. Използват се средства за култивиране, чийто състав се доближава максимално до условията на маточните тръби и матка. При настъпило оплождане ембрионът се наблюдава 5 дни в инкубатор до достигане на стадий „компактизаия”. •  ембриотрансфер – поставяне на ембрион в маточната кухина чрез специален катетър през цервикалния канал. След 10 дни се извършва кръвен тест на жената за наличие на бременност (shterevhospital.com).  Задачи на акушерката в отделение по инвитро оплождане – пункция на фоликули  Предоперативната  подготовка:  акушерката  проверява  наличието  на  всички  необходими клинични изследвани; пациентката не трябва да е приемала храна и течности; извършва клизма; премедикация назначена от анестезиолог; поставя венозен източник.  По време на манипулацията: акушерката подготвя необходимия инструментариум и консуматив. Върху стерилна масичка се поставят 20 сс спринцовки (броят им е в зависимост от  наличните  фоликула);  специална  игла  за  пункция;  стерилни  марли;  пинцети; гинекологичен спекулум;  стерилни ръкавици с нужните размери. Акушерката подпомага жената да заеме необходимото положение на гинекологичен преглед. Извършва тоалет на външни полови органи и тоалет на влагалището. След като пациентката е под анестезия и лекарят е поставил трансдюсера и иглата, акушерката свързва спринцовка с аспирационния сет. По указание от оператора  акушерката аспирира фоликулите в спринцовките. Постоперативна акушерски грижи:  След  извеждането  на  жената  от  анестезия,  акушерката  регистрира  и  проследява соматичните показатели ( RR, P ), общо състояние. Два часа след манипулацията акушерката захранва пациентката и я раздвижва. Следва контролен преглед от оператор, сваляне на венозния източник и даване на нужните здравни съвети.   Процедури при асистирана репродукция: ➢  Хидротубация – изследване на проходимостта на маточните тръби под ултразвуков контрол. Въвежда се специална течност в яйцепроводите за да се определи степента на проходимост на фалопиевите тръби. Процедурата се извършва между 7 - 24-тия ден от менструалния цикъл.  Алгоритъм при хидротубация за акушерка •  акушерката информира жената за предстоящата процедура според компетенциите си; •  подканя жената да изпразни тазовите резервоари;   - 305 - PROCEEDINGS OF UNIVERSITY OF RUSE - 2020, volume 59, book 8.5. •  представя  „Документ за информирано съгласие“;  •  подготвяне нужните инструменти и консумативи: стерилни ръкавици с подходящи размери,  акушерски  спекулум,  воден  разтвор  на  хибитан,  стерилни  пинцети,  две стерилни  20  сс  спринцовки,  две  стерилни  2  сс  спринцовки,  банка  с  NaCl  0,9%, антибиотик назначен от оператор, стерилен балон катетър 2-3 мл., стерилна ножица;  •  подпомага жената да заеме подходящо положение на гинекологичния стол; •  извършва тоалет на външни полови органи и влагалище; •  асистира на лекар: след като лекарят аплицира катетъра и визуализира с вагиналния трансдюсер, акушерката раздува катетъра с 2 сс натриев хлорид; през другия отвор на катетъра вкарва бавно с 20 сс спринцовка натриев хлорид или разтворен антибиотик; след процедурата акушерката отстранява катетъра;  •  наблюдава пациентката;  •  почиства и извършва децинфекция на масичката и гинекологичния стол.   ➢  Хистеросалпингография  (цветна  снимка  –  HSG)    –рентгеново  изследване  с  цел визуализация  за  установяване  състоянието  на  фалопиевите  (маточните)  тръби  и тяхната  проходимост.  Извършва  се  между  8  –  12  ден  от  менструалния  цикъл. Визуализират  се  и  маточната  кухина  и  отчасти  цервикалния  канал.  Използва  се контрастно вещество, което се въвежда през цервикалния отвор чрез гъвкав, мек и тънак катетър. Рентгеновото изследване не се извършва при съмнения за бременност, при  менструация,  при  тазово  възпаление  или  заболяване,  сериозни  бъбречни  или сърдечни проблеми, чувствителност към контрастното вещество, след кюретаж или неизяснено вагинално кървене бременност (shterevhospital.com).   Алгоритъм при хистеросалпингография за акушерка •  проверява наличие на необходимите изследвания (пълна кръвна картина, влагалищна чистота, бактериологично изследване на цервикалния секрет);  •  извършва тоалет и избръсва външните полови органи; •  подканва жената да изпразни тазовите резервоари -  при невъзможност за спонтанна дефекация се извършва очистителна клизма; при невъзможност за спонтанна микция  -  катетеризация на пикочен мехур; •  дезинфекция на външните полови органи;  •  акушерката  подготвя  необходимата  апаратура  и  инструментариум:  стерилни ръкавици; акушерски стерилни валви; двузъбец; апарат на Шулце, 20 сс спринцовка за рентгеноконтрастното  вещество,  уплътняващи  конусообразни  накрайници, устройство за фиксация на матката; рентгеноконтрастно вещество; касета с рентгенов филм;  •  подпомага пациентката да заеме гинекологично положение; •  акушерката асистира на оператора; •  наблюдава жената след процедурата – соматични показатели (shterevhospital.com). При  нормална  проходимост  на  маточните  тръби  се  пристъпва  към  метода  на интраутеринна  инсеминация.  При  установяване  на  непроходимост  се  извършва  инвитро оплождане.   Задачи на акушерката при извършване на изследвания при репродукци  Таблица 1. Задачи на акушерката в подготовка на жената за манипулации при репродукция Изследвания, манипулации  Задачи на акушерката хормонални изследвания на  С подходяща професионална комуникация обяснява жената  на жената кои са подходящите дни за извършване на (LH, estradiol, prolactin, FSH, TSH,  изследването: от 2-ри до 5-ти ден на менструалния AMH – хормон отговарящ за  цикъл. яйчниковия резерв)   - 306 - PROCEEDINGS OF UNIVERSITY OF RUSE - 2020, volume 59, book 8.5. микробиологични изследвания  Подготвя необходимите консумативи за вземане на изследването: стерилни ръкавици, акушерски спекулум, контейнери, предметни стъкла, четчици, тампони. гинекологичен преглед  Акушерката запознава жената с подходящите дни за необходимия гинекологичен преглед - между 9 – 14-ти ден от месечния цикъл. измерване на базална температура  Акушерката обяснява как се извършва изследването (вагинално/анално). Необходимо условие е да бъде проведено сутрин, преди ставане от леглото, с приготвен от вечерта термометър. Данните да се записват след регистрация. Разяснява получената крива от измерванията. фоликулометрия  Акушерката следи за дезинфекцията на гинекологичния стол. Подпомага жената да се настани. Трябва да владее правилната професионална комуникация и дава информация на жената според нейните компетенции. Попълва навреме и точно необходимата документация.  Обектът на професионалната дейност на акушерката е пациентът – болен и здрав. Това налага безупречно овладяване на техниката на изпълнение на здравните грижи (Todorova, T. 2016, Hristova, Tsv., 2019). В Бристол е направено проучване за значимостта на акушерката при двойки преминали през АРТ процедури. Двойки, които са имали акушерка до себе са спокойни, емоционално по-стабилни. Тези, които не са контактували лично с акушерка са съобщили  за  недостиг  на  съпричастност  и  комуникация.  При  поднасяне  на  здравната информация следва да се спазват принципите на  достъпност, достоверност, актуалност, стил на откровеност и доверие. Акушерката притежава нужната професионална комуникация и е доверен специалист на жената (Hristova, Tsv. 2018). Проучване на Stamatis et. al. през 2010 година разкрива, че акушерките възприемат необходимостта от придобиване на знания и умения по отношение на психологическата подкрепа на двойките с репродуктивни проблеми. Източникът съобщава, че акушерката със своите компетенции, опит и умения могат да предоставят емоционална подкрепа и достъпна информация (Burns LH., 2007; Dimitrova, M., Dilkov, D., Dimitrova, G., et al., 2019). В друг медицински  източник  се  цитира  необходимата  роля  на  акушерката  в  сферата  на репродукцията  „Тази  група  здравни  специалисти  са  посветени  на  грижата  за  жените  в тяхното клинично и емоционално здраве“ (Lindberg I., 2005).  ИЗВОДИ Проучените  литературни  източници  представят  значимата  роля  на  акушерката  при извършване на репродуктивни процедури, не само като участник в медицинския екип, но и като подкрепа за жената. В ежедневната практика на акушерката възникват различни по сложност ситуации, които изискват точна и бърза преценка в определяне на специфични здравни грижи (Hristova, Tsv., 2016). Обсъждането  на  тревоги,  обясняването  на  лечението  и  предоставянето  на  обратна връзка постига по-добри резултати в медицинското обслужване (Sydsjo G., 2002). Акушерките могат активно да участват в специализирани репродуктивни интервенции за  лечение  на  стерилитет  след  продължаващо  обучение.    В  Специализирана  акушеро-гинекологична болница за активно лечение „Д-р Щерев“, град София, студентите акушерки на преддипломен стаж стават член на екип, който ги мотивира да развият своя потенциал и повишават знания и опит, формират качество на акушерските здравни грижи.    - 307 - PROCEEDINGS OF UNIVERSITY OF RUSE - 2020, volume 59, book 8.5. 