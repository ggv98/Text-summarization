 ВЪВЕДЕНИЕ Необходимостта  от  добри  сестрински  практики  в  дадена  държава  е  обусловена  от осигуряване на правила, указания, препоръки и насоки за организиране и осъществяване на грижите. Ефективните сестрински грижи в нашето съвремие са немислими без приложението на стандарти. Стандартите за добра сестринска практика определят нивата на грижи, които пациентът може да да получи, базират се на програми за подобряване на качеството, регулират предоставянето на грижи и оценката на техния ефект (Mara, I., 2020). Те са не само алгоритми за изпълнение на сестринските манипулации, но и основни документи за базовите принципи в дейността на медицинската сестра (Miteva, K., Atanasova, Z., 2009). От друга страна, чрез стандартите  трябва  да  се  определят  необходимият  брой  медицински  сестри  за клиниката/отделението от структурата на лечебното заведение, за да може всяка обособена стуктура  от  лечебното  заведение  да  оказва  качествени  здравни  грижи  съответстващи  на съвременните изисквания и очаквания на пациентите (Koleva, G., Georgieva, D., Hristova, I., 2021). Важно е да се прави разлика между качествени грижи в междуличностен аспект и удовлетвореност на пациента. Обичайно е да се измерва удовлетвореността на пациента, и мнозина я считат за индикатор на качеството на медицинските грижи. Пациентите обаче може да са доволни и от грижи с лошо качество и поради липса на алтернатива, се примиряват с наличната  здравна  грижа.  Държавата  и  нейните  контролни  органи,  трябва  да  осигурят необходимите  условия  и  медицински  кадри  за  осигуряване  и  обезпечаване  на висококачествени здравни грижи.  ИЗЛОЖЕНИЕ За осигуряването на качествени здравни грижи в Р България (като страна членка на ЕС) са необходими осигуряването на материално-технически средства, определен брой човешки  15 Докладът е представен на студентската научна сесия на 19.05.2021 г. в секция „Здравни грижи“  с оригинално  заглавие  на  български  език:  АКТУАЛНО  СЪСТОЯНИЕ  НА  СЕСТРИНСКИТЕ  ГРИЖИ  В РЕПУБЛИКА  БЪЛГАРИЯ  И  НЕОБХОДИМОСТТА  ОТ  ВЪВЕЖДАНЕ  НА  СТАНДАРТИ  ПО  ЗДРАВНИ ГРИЖИ.   - 96 - PROCEEDINGS OF UNIVERSITY OF RUSE - 2021, volume 60, book 8.5. ресурси и въведени стандарти за качество. Поради тази причина Българската асоциация на професионалистите  по  здравни  грижи  (БАПЗГ)  разработва  методика  за  изчисляване  на необходимия персонал – медицински специалисти, приложима при разработване на стандарти. При определяне на потребностите за основни критерии са приети броя на пациентите, времето за оказване на преки (директни) и непреки (индиректни) грижи и степента на тежест на състоянието на пациента. Според авторите на настоящата работа, това е правилният подход при определяне на необходимите медицински специалисти за дадено структурно звено от лечебно заведение, а не широко застъпеният начин – спрямо лекарите. Медицинската сестра е независим медицински специалист и извършва своята професионална дейност в услуга на пациента, а не спрямо лекаря.  През 2018 г. медицинските сестри като абсолютен брой са почти колкото лекарите – 30 589 (според последните налични данни в Евростат, броят на лекарите в страната през 2018 г. е 29 625). Много пъти е акцентирано върху това, че съотношението лекари/сестри трябва да е значително по-голямо от 1/1 – средното за страните в  Организацията за икономическо сътрудничество и развитие (ОИСР) то е 2,8/1 , т.е. над 80 000 са необходими за България по този критерий (https://ekipbg.com/doctors-nurses).  Фиг. 1. Практикуващи медицински сестри в ЕС – 2013 и 2018 г. по данни на Евростат  От Фиг. 1. ясно се вижда , че само четири страни в ЕС имат по-лошо ниво на медицински сестри спрямо населението от нашите 435 на 100 000 души – това са Румъния, Гърция, Словения и Хърватска. България има твърде малко медицински сестри съотнесени, както към броя лекари, така и към цялото население. Според по-новите данни на Евростат за 2019 г., България е страната в ЕС, в която медицинските сестри и акушерките представляват най-малък процент от всички заети – само 1,1%.   - 97 - PROCEEDINGS OF UNIVERSITY OF RUSE - 2021, volume 60, book 8.5.  Фиг. 2. Практикуващи лекари в ЕС – 2013 и 2018 г. по данни на Евростат        Както се вижда на Фиг. 2, по този показател България е на впечатляващото 8-мо място в ЕС със завидните 421 лекари на 100 000 души. Зад нас в класацията са страни като Италия, Испания, Великобритания и Холандия. Интересно е да се отбележи, че въпреки сериозната миграция, в последните 10 години, всъщност съотношението лекари/население у нас се е подобрило с малко над 20/100 000. Все пак сериозен проблем е възрастовата структура на лекарския персонал (https://ekipbg.com/doctors-nurses). Според данните, от влизането на България в ЕС до 2020 г. са вече емигрирали 1876 медицински сестри и 734 изчакващи решение, което представлява 8,5% от практикуващите сестри през 2018 г.  При медицинските сестри положението е значително по-лошо, отколкото при лекарите и от гледна точка на новозавършилите тази специалност. Завършилите са почти двойно по-малко на 100 000 души – 8,8 през 2018 г. Нещо повече, във всички страни от ЕС всяка година завършват значително повече сестри на 100 000 души отколкото у нас -  от два в някои случаи до три пъти повече. Особено сериозен проблем, имайки предвид ниската база, застаряващото население и емиграционните процеси (https://ekipbg.com/doctors-nurses). Целият  анализ  на  данните  на  Евростат  за  практикуващите  медицински  сестри  на територията на България ни показва няколко основни проблема, върху които държавата и обществото ни трябва да работи за да се постигнат добри резултати и за да не се окаже, че съвсем скоро, за застаряващото ни население, няма да има медицински специалисти, които да оказват  здравни  грижи.  Този  проблем  е  познат  и  за  други  европейски  страни,  но  през последните години, и в условията на пандемична криза, за страната ни, той показа своята същност и придоби огромни размери, изискващи спешни управленски решения. Необходимо е професията „Медицинска сестра“ да стане защитена професия за страната ни, а не просто да бъде поставена в графата „Приоритетно направление“, предвид малкия брой специалисти упражняващи тази професия. Освен това, наличните медицински специалисти са на преклонна възраст,  което  означава,  че  проблемът  ще  се  задълбочава  за  вбъдеще,  ако  не  се  вземат адекватни мерки на национално ниво. Ниските  трудови  възнаграждения  и  лошите  условия  на  труд  отблъскват  младите медицински  специалисти  от  националната  здравна  система.  Средната  възраст  на медицинската сестра у нас е 53 г. Това поставя системата в риск от голям дефицит на кадри до няколко години.    - 98 - PROCEEDINGS OF UNIVERSITY OF RUSE - 2021, volume 60, book 8.5. ИЗВОДИ  Необходимо е спешно регламентиране на медицинските стандарти в здравните грижи, чрез които освен посочване на алгоритми за изпълнение на сестринските манипулации и определяне нивата на грижите, които пациентът трябва да получи – стандарти за добра сестринска  практика,    да  се  определят  необходимият  брой  медицински  сестри  за клиниката/отделението от структурата на лечебното заведение – структурни стандарти. Това отдавна е направено в развитите демокрации и е дало своя положителен резултат (Aliso, V., 2008). Немислимо и недопустимо е една медицинска сестра да оказва здравни грижи на 10 и повече пациента. Това неминуемо се отразява, както на качеството на здравните грижи за пациентите, така и на личността полагаща здравните грижи. Оказва се, че големият проблем на здравната ни система е не липсата на лекари, а недостатъчните медицински сестри и ниското заплащане на труда им.  Нужни са още близо 80 000  медицински  сестри  за  достигане  на  международните  стандарти.  Завършилите  нови медицински  сестри  са  малко  и  недостатъчни.  Това  е  лесно  обяснимо  –  от  една  страна заплащането в България е много ниско, а от друга, търсенето на медицински сестри в чужбина е особено отчетливо. Остава отворен въпросът, защо задълбочаващият се дефицит и големият брой напускащи страната медицински специалисти, не са съпроводени и с увеличаване на трудовите възнаграждения и подобряване на условията на труд.  