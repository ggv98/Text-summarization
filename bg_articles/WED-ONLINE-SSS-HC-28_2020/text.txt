 ВЪВЕДЕНИЕ Синдромът на Даун е „старо заболяване”, колкото и самото човечество. Френският лекар Ескирол прави първото описание на дете със Синдрома на Даун през 1838 година (Inevatkina, S., 2005). Наименованието „Даун” произхожда от фамилията на английския лекар Джон Лангдън Даун,  който  описва  този  синдром.  В  своя  публикация  през  1866  година,  той  анализира интересна група от деца с умствена изостаналост и привлича вниманието на учените от цял свят. Доста по-късно, през 1959 година френският генетик д-р Джером Лежене съобщава, че Синдром на Даун е причинен от появата на трета хромозома в 21-та хомоложна двойка и оттам се въвежда терминът „тризомия 21“ (Allt, J., J. Charlotte, 2003).  Синдромът на Даун е най-често срещаното генетично заболяване. В световен мащаб  едно на 722 живо родени деца годишно е със Синдром на Даун. В САЩ на година се раждат по 5000 деца със синдрома, към настоящия момент наброяват 400 000 души. В България се регистрирват  около  100  деца  годишно.  Честотата  е  еднаква  за  всички  страни,  раси  и социални групи.  Продължителността  на  живот  при  разглежданата  група  в  последното  десетилетие значително се увеличава и достига средната продължителност на хората без заболяването. Повечето деца със синдрома са родени от жени под 35-годишна възраст, въпреки факта, че рискът  нараства  с  възрастта  на  майката.  Проучвания  при  жени  до  30-годишна  възраст показват,  че  този  риск  е  1:1000,  до  35  години  -  1:400,  до  40-годишна  възраст  –  1:100 (Stancheva, L.& A. Terzieva, 2018, Konstantinova, D., 2018).  ИЗЛОЖЕНИЕ Синдромът на Даун възниква поради неправилно разпределяне на генетичния материал при  образуването  на  яйцеклетката  или  сперматозоида.   Конкретните  причини  на хромозомната аномалия при плода са неясни.  58 Докладът е представен на студентската научна сесия на 27.05.2020 г в секция Здравни грижи с оригинално заглавие на български език: СИНДРОМ НА ДАУН – ЗАДАЧИ НА АКУШЕРКАТА.   - 316 - PROCEEDINGS OF UNIVERSITY OF RUSE - 2020, volume 59, book 8.5. Аномалиите могат да се установят през ранния период на бременността. За пpенатален скpининг  и  медицинска  диагнoстика  се  прилагат  два  вида  тестове:  скринингoв  тест  и амниoцентеза.  Скринингoвият  тест  устанoвява  pиска  в  плода  за  наличие  на  синдрoма; амниoцентезата показва съществуването на тoва състoяние. Цел: да се установи мястото на акушерските грижи и умения при деца със Синдром на Даун и техните родители. Материали  и  методи:  Използван  е  документален  метод  –  медицинска  научна литература, публикации и психологически анализи. Резултати и обсъждане: Ролята на акушерката се изразява в оценка на потребностите от специализирани грижи, в които активно участие трябва да вземат всички членове на семейството и медицинския екип.  За  осигуряване  на  качествени  грижи  е  необходимо  дейностите  да  бъдат  не  само планирани, но и спешни в някои ситуации (Konstantinova, D., 2018). Промените в развитието на  децата  със  Синдром  на  Даун  изискват  индивидуален  подход  отговарящ  на  техните потребности. Задачите на акушерката можем да обобщим в две групи: по време на бременността и след раждане на детето. При първото посещение в женската консултация, за регистриране на бременността,  акушерката  снема  подробна  анамнеза.  В  пренаталния  период  грижите  за спокойна и нормална бременност са ключови за последващите девет месеца. Бременната жена трябва да е изключително внимателна към приема на различни медикаменти, влиянието на  вредности,  химикали.  Рискови  фактори  са  йонизиращото  лъчение,  инфекции, тютюнопушене и употреба на алкохол. С нужната професионална комуникация и изградена обстановка на доверие, акушерката разпитва жената, дали има раждания на дете със синдром на  Даун  или  други  аномалии.  Ригистрира  и  фамилната  обремененост  с  това  заболяване (Lukanova, Y., 2019). В разговора трябва да запознае бременната с необходимостта да се направи биохимичен скрининг за хромозомни аномалии. Осведомява я за вида на теста и времето, когато се провежда – първия триместър на бременността. Тестът се съпровожда с ултразвуково изследване от лекар. Резултатът се представя във вид „риск от Синдром на Даун 1:2000“, което показва, че при 1 на 2000 жени със сходни резултати е родено дете със Синдром на Даун.  При преценка от лекар се извършва диагностичния метод амниоцинтеза. Тя е инвазивен подход, който дава конкретен резултат за наличието на хромозомна аномалия.  Децата със Синдрoм на Даун имат спeцифичен външeн вид, затруднения пpи усвoяване на знания и умeния, в повечетo случаи забавенo умственo развитиe и някoи характeрни здравослoвни проблeми. Тe имат микрoбрахиоцефален череп, кoсо разположeни цепки във вътрeшния ъгъл на oчите, мaлки, недoразвити и ниско разположени ушни миди, плoсък и къс нoс, ниско челo и плосък тил, голям набраздeн език, дрeзгав глас, пoради задeбеляване на гласните  вpъзки,  кариозни  зъби,  нисък  pъст,  къси  крaйници  с  ширoки  къси  пръсти. Фoнтанелите могат да са пo-широки и с необходимост от продължително време за дa се затворят в прoцеса на нормално развитие на дeтето. На дланта е отразена само една бразда, наречена напречна длан или маймунска бразда. При стъпалата е възможно да съществува широко разстояние между първия и втория пръсти. Успоредно с типичните за бoлестта телeсни аномалии, се наблюдават намален мускулен тонус, който може да затрудни всички видoве движения - преoбръщане, сядане, изправяне и ходене. Дo навършванe на пъpвата гoдина на дете със Синдрoм на Даун задължитeлно тpябва да се напрaвят кoнсултации при кардиолoг, УНГ, ендрoкринолог, ортoпед и oчен лекар (Gamakova-Radkova, N. 2017).  Пред  родителите  с  проблемно  дете  предстоят  редица  трудности.  Те  трябва  да  се справят със специфични грижат, умения и търпение. Необходима е подкрепа - емоционална, социална и икономическа. С помощ ще успеят да приемат и се справят с проблема.  Психолозите обобщават емоцианалното състояние на семейството в няколко групи. Членовете на екипите, които оказват помощ трябва да познават добре трансформацията на психологическата изява.     - 317 - PROCEEDINGS OF UNIVERSITY OF RUSE - 2020, volume 59, book 8.5. Направен е опит за графично представяне на психологическото състояние на майката и семейството при раждане на дете с Даун синдром:  Фиг. 1. Психологически етапи за членове на семейството при поява на дете със Синдром на Даун  ◆ Шок ─ първи етап. Задача на медицинските специалисти е да съкратят максимално тази фаза.  Акушерката като част от екипа може да участва в решаване на задачите възникващи на този етап.  ◆ Чувство за вина ─ родителите търсят причините за появата на уврежданията у детето. Нерядко се обвиняват взаимно. Чувството е силно и ясно изразено,  ако бременността не е била желана и планирана.  ◆ Отчаяние ─ членовете на семейството изпадат в отчаяние и губят вяра в здравните специалисти.  ◆ Агресия ─ фазата в която родителите разбират, че всичко което се случва с тях и детето им е реалност, истина.  ◆ Депресия ─ след чувството на надежда и търсене на решение на проблема се изправят пред факта, че тяхното дете ще е увредено през целия си живот, изпадат в депресия.  ◆ След  психологически  терзания  детето  се  приема  със  заболяването.  Това  е  едно реалистично отношение към детето. Приемането на детето с неговите силни и слаби страни е признак на хуманизъм и  възможната способност за справяне с трудната ситуация (Stancheva, L., A. Terzieva, 2018). От  голямо  значение  за  здравето  на  детето  е  своевременното  вземане  на  нужните медицински грижи.  Място на акушерката в екипа оказващ специфични здравни грижи за дете със Синдром на Даун:  Фиг. 2. Място на акушерката в грижа за дете със Синдром на Даун    - 318 - PROCEEDINGS OF UNIVERSITY OF RUSE - 2020, volume 59, book 8.5. Комуникацията с майката, със семейството и близките е необходимо условие. Те са равноправни  партньори  в  процеса  на  грижа  за  детето.  В  отглеждането,  възпитанието  и социализирането на тези деца трябва да участват активно всички членове на семейството. Родителите на деца със Синдром на Даун трябва да са информирани и обучени за основните потребности,  нуждите,  възможностите  на  техните  деца, здравословните проблеми,  които могат да възникнат. Ранното диагностициране на заболяването от мултидисциплинарен екип постига по-голяма ефективност в лечението. Анализът на проучените научни източници дава възможност да се определят задачите на акушерката при специфичните нужди, описани на фигура 3.   Фиг. 3. Специфични здравни грижи за дете със синдром на Даун (Allt, J. & J. Charlotte, 2003; Gamakova-Radkova, N. 2017; Zhechev, V. & K. Kavrakov.  2019)   Акушерски грижи при кърмене и хранене Акушерката  трябва  да  обучи  майката,  как  да  осъществява  кърменето.  Най-подходяща позиция  е  люлка  (нарича  се  и  позиция  „на  танцьора“).    Жената  трябва  със свободната ръка да обхване гърдата отдолу, с три пръста. Палецът и показалецът остават свободни ─ с тях се обхващат бузите от двете страни. Това позволява брадичката да почива на пространството между палеца и показалеца. Подкрепата на бузите подпомата бебето за по-продължителен период на хранене. Тези деца бързо се уморяват, храненето е кратко  и недостатъчно. Наложително е дохранване с кърма. За стимулиране на сукателния рефлекс се   - 319 - PROCEEDINGS OF UNIVERSITY OF RUSE - 2020, volume 59, book 8.5. използва биберон.  Нуобходимо е майката да го придърпва без да излиза от устата (Lukanova, G. 2019). Акушерката трябва да обясни на майката как да се грижи за гърдите, как да ги изцежда и съхранява кърмата. Това е особено наложително през първите седмици след раждане. Когато  започне  захранване  на  детето  с  лъжичка  се  прилагат  упражнения  за заздравяване на устните и езика, за стимулиране на долната челоюст, за подобряване на мускулната сила. Те се извършват първоначално под контрол на специалист, след това от акушерка  или  медицинска  сестра  докато  майката  се  почувства  уверена  при  извършване самостоятелно. Използва се плоска лъжичка, задебелена и адекватна по размер на устата на детето. Взима се малко количество от храната (пюрето) и лъжичката се поставя странично на устата  вдясно,  за  да  се  провокира  активност  на  устните  –  те  трябва  да  прилепнат  към лъжичката,  да  съберат  пюрето  и  да  го  приберат  в  устата.  Когато  устните  прилепнат, лъжичката се издърпва странично през десния устен ъгъл. Най - често детето успява да събере пюрето, но веднага след това избутва езика между устните. Тогава моментално, дори да няма останало пюре в лъжичката, тя се подава по същия начин отляво, за да се предизвика отново прилепване на устните. Следва издърпване откъм левия ъгъл. Целта на техниката е предотвратяване на протрузията на езика. Бързите повтарящи се поставяния на лъжичката странично, с редуване ляво – дясно, имат за цел да помогнат за създаването на моторно планиране на затваряне на устните с последваща ретранция на езика.  Когато храната се подава всекидневно по този начин, детето усвоява здравословния модел на хранене. При възникнали затруднения у детето, майката  му помага като го подкрепя ─ използва пръстите на свободната си ръка. Показалецът се поставя под долната челюст за да усеща движението и оказва помощ. При нужда,  палецът придържа долната устна и я подсеща да се повдигне. Правилно преглъщане е това, при което детето е с прилепнали устни, стиснати челщсти, върхът на езика е подпрян на небцето, а гърбът му се хлъзга по небцето и избутва храната към гълтача (Lukanova, G., 2019). Акушерска грижи и помощ при приемане на течности След  като  детето  със  Синдром  на  Даун  усвои  храненто  с  лъжица  се  предприема приучаване му да поема течности с чаша. Обикновено действието се осъществява 6 ─ 7-ми месец, до 15-тия месец бутилката с биберон трябва да се премахне.  Позата е същата като при храненто с лъжица. Свободната майчина ръка отново покрепя долната челюст и долната устна. Чашата е тънка, гъвкава и изрязана от едната страна за да не се налага при малко кличество течност детето да извива главата назад. Желателно е първата течност  да  бъде  пресен  сок,  възможно  е  пюре  разредено  с  малко  количество  вода. Необходимо  е чашата да се постави въху долната устна, не върху езика. Следва повдигане на чашата и изсипване на малко количество в устата. Синхронно долната устна се поддържа с пръст, чашата не се отлепва от устните. Детето се приучава да държи чашата само, като ръчичките му се захващат и се задържат върху чашата. Когато детето придобие увереност и започне да прави по 3 ─ 4 продължителни поглъщания може да му се предостави чашата да пие  самостоятелно.  Количеството  течност  е  малко.  Не  се  препоръчва  да  се  използват традиционните чаши защото се получава протрузията на езика (Lukanova, G., 2019).  ЗАКЛЮЧЕНИЕ Всяко  дете  родено  със  Синдром  на  Даун  има  възможности  да  води  пълноценен и сравнително независим живот. С помощ и подкрепа, тези деца могат да се присъединят пълноценно  към  семейството  си  и  социалния  живот,  да  развиват  своя  пълен  жизнен потенциал. Най-необходима е помощта родителите. За да се справят те трябва да бъдат здравно  информирани  и  обучени.  Акушерката  има  място  в  мултидисциплинарния  екип, който оказва специфични здравни грижи.      - 320 - PROCEEDINGS OF UNIVERSITY OF RUSE - 2020, volume 59, book 8.5. 