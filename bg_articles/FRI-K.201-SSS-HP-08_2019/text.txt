 ВЪВЕДЕНИЕ Артрозата е често срещано заболяване, което се развива при лица в средна и напреднала възраст. Най-често засегнати са ставите, подложени  на голям механичен натиск,  каквато е тазобедрената. Коксартрозата представлява  артроза  на  тазобедрената става. Заболяването причинява  болка и скованост в тазобедрената става и води  до затруднения  в елементарни ежедневни дейности като завързване на обувки, ставане от стол или кратка разходка в парка.  Ерготерапията осигурява възможност за максимална самостоятелност и независимост на лица  с физически,  умствени  и  емоционални  отклонения  чрез развиване,  възстановяване, поддържане или  промяна в ежедневните им умения за самообслужване и трудова дейност. Освен това ерготерапевтите могат да адаптират домашната, училищна  и работна среда, така че да се компенсират трайно намалените или напълно загубени умения на клиентите. Основна цел на ерготерапевтичната интервенция  е да осигури  пълно  и активно  участие на хората с увреждания в обществения живот и да подобри качеството на техния живот. Ерготерапевтите използват  клиент-центриран  подход,  който  поставя  желанията  на  клиента  в  центъра  на терапевтичния процес.  ИЗЛОЖЕНИЕ Коксартроза Артрозата на  тазобедрената става е една от най-честите локализации  на артрозната болест, която стои на трето място след артрозата на гръбначния стълб и колянната става. Тя представлява  износване  на  хрущяла,  покриващ  ставните  повърхности,  със  съответната клинична и рентгенова картина. Промените засягат не само ставния хрущял, но и подлежащата                                                 8 Докладът е представен на студентската научна сесия на 10.05.2019 г. в секция „Промоция на здравето“ с оригинално заглавие на български език: ЕРГОТЕРАПИЯ ЗА ПОДОБРЯВАНЕ НА ЕЖЕДНЕВНИТЕ ДЕЙНОСТИ НА ВЪЗРАСТНА ЖЕНА С ДВУСТРАННА КОКСАРТРОЗА.   - 45 - PROCEEDINGS OF UNIVERSITY OF RUSE - 2019, volume 58, book 8.4.  кост, ставната капсула и съседните мускули.  Преобладава при  женския пол. До 30-годишна възраст се наблюдава сравнително рядко, докато след 45 години честотата ѝ се увеличава. Това заболяване  няма  нищо  общо  с  възрастовите  промени  в  ставите както  по  отношение  на етиологията,  патогенезата и  патологоанатомията,  така и  по  отношение  на  клиничната  и рентгенова картина.  Съществуват много причини  за възникване и развитие на коксартроза –  вродени,  статични аномалии,  възпалителни,  обменни заболявания, травми и други. В крайна сметка решаващ е механичният фактор, което значи, че в  основата на артрозната болест стои несъответствие  между  натоварването  на  ставата  и  възможността  тя  да  издържи  тези натоварвания.  Обратно,  нормални  натоварвания  могат да доведат до артрозни  промени  в резултат  на  промени  в  хрущяла  по  различни  причини  –  вродена  непълноценност  при генерализирани  и  локални  аномалии,  при  възпалителни,  обменни  заболявания  (диабет, подагра), съдови промени (асептични некрози, след травматични състояния) и други.   Канадска рамка за ерготерапевтична практика  Канадската рамка за ерготерапевтична практика, насърчава сътрудничеството с клиента като елемент на клиент-центрираната практика и отчита експертното мнение както на клиента, така и на ерготерапевта. Канадската рамка е гъвкава и динамична, съчетава теория и практика и е насочена към целите, поставени от клиента. Чрез Канадската рамка ерготерапевтът оценява постигнатите резултати. Тя е приложима  с разнообразни  клиенти (индивидуални,  групови)  и в  разнообразна  среда. Този  модел  стимулира  отчетност  и  документация  и  разграничава ерготерапията от другите професии.    Фигура 1. Канадска рамка за ерготерапевтична практиа  Канадската рамка има 8 етапа. Първи етап: Начало/вход  В  този  етап  се  осъществява  първият  контакт  с  клиента  на  база  на  полученото направление.  Ерготерапевтът предоставя информация  за целта на ерготепията в конкретната ситуация,  полага  началото  на  терапевтичните  взаимоотношения,  обсъжда  с  клиента необходимостта  от  ерготерапевтична  интервенция,  обучава го  в  процедурите  и  получава неговото  съгласие, извършва  преглед на документация,  провежда първоначално  интервю с клиента и други заинтересовани лица и идентифицира  дейностните предизвикателства. Втори етап: Подготовка   - 46 - PROCEEDINGS OF UNIVERSITY OF RUSE - 2019, volume 58, book 8.4.  Този етап включва подготвяне на дейностна история/интервю,  споделяне на ценностите, убежденията,  възгледите,  очакванията  и  желанията  на  клиента,  изграждане  на  доверие, създаване на правила,  идентифициране  на дейностни  проблеми и възможни цели, подбор на теоретични и терапевтични рамки за изследването.  Трети етап: Изследване  Този етап се състои в изследване на личностните фактори и условията на средата, които причиняват  дейностните  проблеми,  консултиране  с  клиента,  неговите  близки  и  други специалисти  при  оценката  и  анализа  на  личността  и  факторите  на  средата,  анализ  и интерпретиране  на данните при отчитане на всички гледни точки, формулиране на препоръки, подбор на подходящи методи и средства за оценка, както документиране на резултатите.  По  време  на  този  етап  процесът  може  да  бъде  приключен  в  случай,  че  не  се идентифицират  дейностни  проблеми,  направлението  е само за оценка  и препоръки  или  по решение на терапевта и клиента поради конфликт във възгледите. Четвърти етап: Съгласуване на целите и плана През този етап се съгласуват приоритетните  дейностни  проблеми,  идентифицирани  в процеса на изследване, съгласуват се целите и задачите и се изготвя план за интервенция  в съответствие с наличните  ресурси  и времевата рамка. Дейностните  цели  се формулират  в сътрудничество с всички заинтересовани лица. Формулират се краткосрочни цели (задачи) за постигане на целите, изготвя се план за изпълнение  и постигане на целите. По време на този етап процесът може да приключи  в случай, че направлението е само за консултация. Пети етап: Изпълнение на плана През този етап клиентът е ангажиран в терапевтични дейности за изпълнение  на плана. Документира се  постигнатият напредък и се отчита ефективността на избраните референтни рамки за постигане на промяна. Шести етап: Проследяване и модифициране  През този етап се прави оценка на изпълнението  на плана в съответствие с поставените цели.  При  необходимост  планът  може  да  се модифицира  и  промени.  С    този  етап  се проследяват постиженията на клиента към постигане на целите. Седми етап: Оценка на резултатите  През този  етап се прави  повторна  оценка  на  дейностните  проблеми  в сравнение  с първоначалните  данни.  Резултатите се документират  и  се правят  препоръки  за следващи стъпки, идентифицират  се други дейностни проблеми. Осми етап: Приключване/ изход През този етап се обсъжда с клиента степента на постигане на целите, документират се заключенията, предоставя се информация  за други възможни услуги или  необходимостта от ново  начало  на  ерготерапевтичен  процес.  В  случай,  че  целите  са  постигнати  и  не  са идентифицирани  други дейностни проблеми, терапевтичните взаимоотношения  приключват.  Приложение на Канадската рамка  за ерготерапевтична практика при клиент с коксартроза Кратка информация за клиента: Ж.Ш. е на 52 г., от женски пол,  с вродена луксация на двете тазобедрени стави, разведена, майка на 2 дъщери, пенсионерка.   Описание на контекста Живее сама с домашния си любимец в гр. Силистра в апартамент на първи етаж. В дома ѝ всичко е пригодено  така, че да ѝ е удобно – тоалетната чиния е повдигната, така че да не се налага да кляка; високите прагове на вратите са заменени с по-ниски,  за да не се налага да прескача. Има личен  асистент.  Ж.Ш. е  в добри  отношения  със съседите си,  има  много приятели,  които я посещават и ѝ помагат, когато има нужда. 1.  Начало/вход При  първото  посещение  в  дома  на  клиентката  тя  беше  благоразположена  и ентусиазирана  да окаже съдействие при  провеждане на инструментите за оценка. Първо ме   - 47 - PROCEEDINGS OF UNIVERSITY OF RUSE - 2019, volume 58, book 8.4.  запозна с дома си и ми разказа какво се е променило,  след като е получила  това увреждане. След това сподели за предишния  си житейски опит и каква е разликата сега. Клиентката беше много  общителна  и ми предостави  всички  нужни  документи,  за да бъде изследването ми пълноценно. Причините  за ерготерапевтично направление  са, че желае да почиства сама дома си, но има затруднения в дейностното изпълнение. Дейностни проблеми – не може да пуска прахосмукачка, не може да простира пране. 2.  Подготовка Преди да посетя клиентката, разговарях с нея по телефона, за да получа нейното съгласие за  срещата.  Подготвих  си  инструментите  за  оценка  –  Канадска  оценка  за  дейностно изпълнение  (КОДИ) и Анкетна карта на интересите.  Дейностните предизвикателства към момента са: •  Поддържане на изправен стоеж продължително  време (10-20 минути) •  Пускане на прахосмукачка, като с едната ръка държи прахосмукачката, а с другата ръка се държи за проходилката •  Обиране на прах, докато е в изправено положение  и се държи за проходилката Дейностна история Клиентката е работила като счетоводител, а след това в продължение  на 10 години  е работила в чужбина – Гърция. Прекъснала е работата си единствено по време на майчинството.   Извършвала е и много други  дейности като разходки,  танци,  ваканционни  занимания, грижа за домашни любимци,  пътуване, дребни  ремонти,  посещения  на концерти,  къмпинг, пране, чистене, готвене, грижа за деца и пазаруване.  Клиентката е в това състояние от месец февруари 2010 г. в резултат от падане и счупване на главата на бедрената кост. Има  изградени  навици  от  предишния  си  житейски  опит,  които  ѝ  помагат  при извършването на определени дейности. За други дейности обаче се е наложило  да си изгради нови навици. Рутинните ѝ дейности са свързани главно с почистване и подреждане на средата, която използва, например бърсане на масата, оправяне на леглото, обиране на прах, поливане на цветята. Клиентката смята, че се справя с дейностите от сферата на самообслужването – обличане, къпане, хранене и личен тоалет. Основната бариера при извършването  на дейности е, че не може продължително  време да стои изправена. Интересите  ѝ  многостранни  –  игра  на  карти,  чужди  езици,  разходки,  слушане  на популярна  музика,  пъзели,  филми,  гостуване,  четене,  телевизия,  настолни  игри,  дрехи  и история. Ж.Ш. има много роли, които е запазила и след увреждането – приятелка, майка, дъщеря, сестра, съседка, но е изгубила  и част от ролите си.  Някои от тях са загубени частично – домакиня, а други напълно – работещ, служител, счетоводител. Терапевтични рамки:  Използваната е рамка Биомеханична приложна  референтна рамка. Тя се опира на знания от областта на анатомията, физиологията,  патологията,  биомеханиката  и кинезиологията  и намира  приложение  в  рехабилитация  на  лица  с  дейностни  ограничения,  породени  от двигателни нарушения при травми и заболявания на опорно-двигателната,  сърдечно-съдовата и периферната нервна система.  Фокусът е насочен към физическите параметри – мускулна сила, обем на движенията, издръжливост,  оток и стабилност. Оценката започва с преглед на медицинска документация, внимателно запознаване с патологичните промени, прогнозата и предпазните мерки. Оценката обхваща специфични  биомеханични  дефицити,  свързани с изпълнението  на дейности,  които са важни за клиента. Интервенцията е насочена към преодоляване на двигателните дефицити, но  целите  трябва  да  отразяват  очакваното  подобрение  в  дейностно  изпълнение. Терапевтичните  дейности  са  насочени  към  превенция  на  деформитети,    поддържане  на   - 48 - PROCEEDINGS OF UNIVERSITY OF RUSE - 2019, volume 58, book 8.4.  запазените способности, възстановяване на двигателния капацитет и компенсиране  на трайно ограничени  движения.   3.  Изследване Изследвани компоненти: дейности и дейностно изпълнение. Методи и средства:  наблюдение, интервю, КОДИ, Анкетна карта на интересите. На първата среща е проведено  интервю  и тестуване. На втората среща е използвано наблюдение, за да се установи къде точно е дейностният проблем. С помощта на КОДИ и Анкетната карта на интересите са идентифицирани  дейностите, които са проблемни  и са от значение за клиента. Наблюдението показа в коя от стъпките се затруднява  по  време  на  дейностното  изпълнение.  Клиенката  се  затруднява  да  държи едновременно проходилката и прахосмукачката, както и да се задържи в изправено положение продължително  време. На базата на получената информация  заедно с клиента определихме дългосрочните и краткосрочни цели. В хода на изследването са идентифицирани  подкрепата и бариерите пред дейностното изпълнение. Подкрепа за ангажирането в дейности: •  Във физическата среда – проходилката  ѝ е пригодена  така, че предните  ѝ крака се удължават и така тя слиза по стълбите; в дома ѝ всичко е пригодено  така, че да ѝ е удобно – тоалетната чиния е повдигната, високите прагове заменени с по-ниски. •  В социалната среда – семейството и приятелите ѝ я подкрепят и ѝ помагат по всякакъв начин.  През седмицата има личен асистент, който  ѝ помага при  извършването  на дейности, които са трудни или невъзможни за изпълнение  от нейна страна. •  Ценности и убеждения – семейството и вярата в Бог ѝ помагат по-лесно да се справя в различни житейски ситуации. •  В топлито време се чувства по-добре, защото може по-често да излиза на разходки със своя личен асистент. •  Чрез виртуалния  контекст тя може да се свързва с дъщерите си,  които  са извън страната, може да разговоря със своите приятелки и да се забавлява.  Бариери пред ангажирането в дейности: •  Въпреки, че живее в блок с асансьор, той слиза едва до първата площадка и трябва да слиза пеша останалите няколко стъпала. •  Дъщерите ѝ са в чужбина и се прибират много рядко в България. През почивните дни и празниците  личният ѝ асистент не я посещава. •  Най-голямата бариера оказват студените и дъждовни дни, защото се налага да стои само в дома си. Периодите, в които най-често има епидемии от грип, също са бариери за нея, защото това ограничава  контактите  ѝ с други  хора поради  страх да не се разболее. Сред приоритетите ѝ на първо място са животът и здравето на нейните деца.  Желае  да  бъде колкото  е  възможно  по-самостоятелна  и  да не  се  налага  да  чака пристигането  на личния  си асистент, за да започне да извършва някаква дейност в своя дом. Желае да възвърне частично загубената роля на домакиня. Очаквани резултати: подобряване на дейностното изпълнение  на дейността чистене.  4.  Съгласуване на целите и плана Изготвен  е  план  за  ерготерапевтична  интервенция,  съдържащ  дългосрочни  и краткосрочни цели, ерготерапевтични подходи и терапевтични дейности. Дългосрочни  цели:  почистване  с  прахосмукачка  като  с  едната  ръка  държи прахосмукачката, а с другата ръка се държи за проходилката  до 3 месеца; обиране на прах в изправено положение,  като се подпира на проходилката до 2 месеца. Краткосрочни цели:  •  поддържане на изправен стоеж в продължение на 10-15 мин. след 4 седмици;   - 49 - PROCEEDINGS OF UNIVERSITY OF RUSE - 2019, volume 58, book 8.4.  •  поддържане на изправен стоеж около 20 минути, докато се задържа за проходилката само с една ръка, като сменя ръката с която се държи през 5 мин. след 6 седмици; •  поддържане на изправен стоеж, докато с едната ръка се придържа за проходилката а с другата само държи дръжката на прахосмукачката за 10-20 мин. след 8 седмици. Ерготерапевтични подходи – развиване на  •  Развиване и поддържане на изправен стоеж с помощта на проходилка •  Превенция на допълнителни  увреждания с помощни  средства •  Промоция на здравето  Методи и средства: •  Консултиране  с  кинезитерапевт  за  постигане  на  по-добри  резултати  в позиционирането. •  Терапевтични дейности – почистване с прахосмукачка и обиране на прах. •  Застъпничество за адаптиране на дома. Ерготерапевтичния процес е приключен на етап съгласуване на целите и плана.   ЗАКЛЮЧЕНИЕ Ерготерапията има важен принос в преодоляването на дейностни затруднения, породени от артрозни  заболявания.  Тя подпомага  човека в изпълнението  на  ежедневните  дейности въпреки ограниченията във физическото състояние. Приложението  на  Канадската  рамка  за  ерготерапевтична  практика  гарантира провеждането  на  последователен  и  ефективен  ерготерапевтичен  процес  и  постигане  на положителни  резултати.  