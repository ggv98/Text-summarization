 ВЪВЕДЕНИЕ В днешно време болките в гъба и кръста са доста срещан проблем. Тези проблеми понякога са толкова сериозни, че нарушават трудовият процес на болния и водят до огромни материални загуби, както за него така и за семейството му и държавата. Приблизително 75-85% от населението на света е имало най-малко един епизод на тораколумбална болка през живота си.Големият брой на засегнатите е причина за сериозна тревога от една страна, а от друга е големият  процент  от  страдащите, които  развиват  хронична (повтаряща) болка в гърба. При 10-15% от пациентите болката хронифицира. В човешката патология тази болка в по-голямата  си  част  възниква  в  следствие  на  функционални  нарушения  породени  от патологични морфологични промени. Често болковата проява не е породена от мястото в което е локализирана, а от съседни или отдалечени, свързани области. Това е причината в  14 Докладът е представен на студентската научна сесия на 28.05.2020г. в секция „Промоция на здравето“ с оригинално  заглавие  на  български  език:  СЪВРЕМЕННИ  АСПЕКТИ  НА  КИНЕЗИТЕРАПИЯТА  ПРИ ХРОНИЧНА ТОРАКО-ЛУМБАЛНА БОЛКА.   - 80 - PROCEEDINGS OF UNIVERSITY OF RUSE - 2020, volume 59, book 8.5. повечето случаи физиотерапевтичните процедури да бъдат насочвани предимно към лечение на хроничните морфологични изменения, без да се третират функционалните нарушения, което е предпоставка за нетрайни резултати и задълбочаване на състоянието(Pashkunova, Y., 2016 ). Здравословните  проблеми  в  тораколумбалната  област  варират  от  незначително неразположение и болка до по-сериозни заболявания, изискващи почивка или медицинско лечение.  При  повечето  хронични  състояния  резултат  може  да  бъде  трайно  увреждане  и загуба на работата. Различните рискови фактори често действат в комбинация, включително физическите  и  биомеханичните  фактори,  организационните  и  психосоциялните  фактори, както и индивидуални фактори. Физическите и биомеханичните рискови фактори могат да включат:  вдигане  на  тежести,  особено  при  навеждане  и  усукване,  повтарящи  се  или принудителни движения, неправилна или статична поза, вибрации, слабо осветление или ниски температури на работната среда, високи обороти на работа, продължително стоене прав или седнал в едно и също положение.  ИЗЛОЖЕНИЕ В човешкият организъм болката обикновено се появява когато нещо нередно се случва. Тя е един механизъм, чрез който тялото ни сигнализира, че има проблем. Проблемеи в тораколумбалната  област  може  да  бъде  индуцирана  от  много  тъкани.  Болковата симптоматика  идва  от  ноцирецепцията  в  инервираните  структури  –  лигаменти,  фасетни капсули,  периостеум  на  прешлените,  вентралната  част  на  duramater,дуралните  ръкави, епидуралнататъкън  и  стените  на  кръвоносните  съдове.Понякога  механичен  стрес  върху болковосензитивни структури (разтягане на лигаменти или ставна капсула, компресия на кръвоносни съдове предизвиква и компресия на нервни окончания) предизвикват болково възприятие. Такъв тип болкова провокация се проявява при липса на възпалителна реакция. Това не е патологичен, а механичен проблем, защото няма белези на възпалителна реакция – болката не е постоянна. Премахването на стреса върху сензитивната структура елиминира болката.Ако интензитета на механичния стрес надхвърли механичната якост на тъканите настъпва  увреда.  Ако  след  това  няма  адекватно  заздравяване  се  развива  синдром  на претоварване  с  възпалителна  реакция  и  постоянна  болка,  която  не  е  провокирана  от механично въздействие. Важно е премахването на механичния стрес и преодоляването на възпалителнта реакция.  Дискогенна болка Диска  в  по-голямата  си  част  е  аневрален,  затова  не  всички  дискови  лезии  са симптоматични.  Болковатасиптоматика  се  предизвиква  откомпресията,  която  оказва протрузиятавърху чувствителнти структури (лигаменти, duramater, кръвоносни съдове около нервните  коренчета).Увредите  на  диска  обикновенно  настъпват  след  репетиторно претоварване  на  гръбначния  стълб  в  положение  на  асиметричен  наклон  напред  и/  или торзионно  обременяване.  И  при  двата  механизма  настъпва  разкъсване  на  слоеве  от anulusfibrosus и това създава предпоставки за отичане на нуклеуса в получилите се фисури и последващо деформиране на самият диск. Възможно е да настъпи и травматична руптура на анулуса  като  еднократен  акт.  Най-  често  симптомите  на  увреда  на  междупрешленните дискове се проявяват във възрастта между 30-45 години. Всяко нарушаване на интегритета на  диска  е  фактор  за  предизвикване  на  дегенеративни  промени.  С  развитието  на  тези промени  намалява  и  водното  съдържание  на  диска  и  съответно  обема  му.  Увредата  и дегенерацията  на  диска  нарушава  механиката  на  гръбначния  стълб  и  съответно  се предизвиква абнормено стресиране на фасетките и поддържащите структури.  Артрогенна болка Фасетните  стави  са  синовиалини  стави  инкапсулирани  от  ставна  капсула  и стабилизирани  от  лигаменти.  Те  реагират  на  травма  или  артрозни  промени  подобно  на периферните стави. В зигоапофизарните стави на гръбначния стълб се намират множество   - 81 - PROCEEDINGS OF UNIVERSITY OF RUSE - 2020, volume 59, book 8.5. менискуидни  структури  и  инвагинаии  на  ставните  им  капсули.Някои  автори  използват термина  “ставен  блокаж”  имайки  предвид  захапване  на  някоя  от  тия  структури  между ставните  повърхности,  което  води  до  тензия  в  добре  инервираната  ставна  капсула  и предизвиква  остра  болка  и  ограничение  на  подвижността  съпроводена  от  мускулен гард.Ставите  с  дегенеративни  изменения  са  поддатливи  на  блокажи,  дисторзии  и възпаления.В  ранните  стадии  на  дегенеративни  изменения  се  наблюдава  увеличена подвижност в ставния комплекс. С времето стресирането от изменената механика води до остеофитоза  с  формиране  на  шипове  и  устни  по  границите  на  ставните  повърхности  и прешленни тела. Достига се до прогресивна хипомобилност и остеостеноза. Може да има болка  от  стресирането  на  околставните  структури  при  увеличената  подвижност  или  от разтягането на хипомобилните структури. Болката може да възникне и от компримиране на сензитивни структури от формиращите се остеофити или от оток и възпаляване вследствие увеличената подвижност на сегмента. Болка предизвикана от мускулни и мекотъканни лезии. Много често при травма се уврежда повече от една тъкан. Степента на тъканна увреда често не може да се установи през острата фаза. Има болка, локален оток и болезненост при палпация. Налице е протектвен мускулен гард, независимо дали е засегната контактлна или неконтрактилна  структура.  Мускулния  гард  обезпечава  рефлекторна  имобилизация  на засегнатия участък след травмата. Персистирането на мускулния гард предизвика нарушена циркулация и задръжка наметаболити, което води до раздразване на нервните окончания и предизвиква вторична мускулна контракция, предизвикваща от своя страна вторична болка. Лигаментите  предизвикват  болка  от  разтягане  на  лигамента.  Ако  лигамента  е  напълно разкъсан  настъпва  нестабилност  в  сегмента.  В  процеса  на  регенерация  е  възможно развитието на адаптивно скъсяване или срастване на цикатрикса с околните тъкани. Това ограничава тъканната подвижност и променя телодържанието.  Неврогенна болка Най-честите причини за неврологична симптоматика в кинезитерапевтичната практика са  свързани  с  дискови  протрузии,  стенози  на  гръбначномозъчния  канал  или  на междупрешленните отвори в резултат на костна пролиферация от дегенеративни промени. При  наличието  на  такава  симптоматика  се  наблюдават  сетивна,  моторна  или  смесена симптоматика по долните крайници. При някои пациенти може да се открият и тазово- резервоарни смущения (Popov, N., 2002). Преди  да  се  пристъпи  към  лечението  на    пациените  трябва  първо  да  се  направи тестуване.Изследването на лумбалния гръбнак се затруднява от разположените в близост големи сегменти. Освен в случайте на ясен травматичен произход, е трудно да се установи дали  патологията  произхожда  от  лумбалния  гръбнак,  сакроилиячните  стави  или тазобедрените стави. Затова изследването е комплексно (Popov, N., 2002). Специализираните  диагностични  тестове  дават  възможност  да  се  оцени функционалното състояние на гръбначният стълб и състоянието на гръбната и коремната мускулатурата. Тук се включват: тест за определяне степента на намалена способност на Освестри,  тест  за  основна  ефикасност  (General  self-efficacy),  тест  за  функционална ефикасност (Functionalselfefficacy), тестуване на коремна и гръбна мускулатура, тест на Отт, проба  на  Шобер,  латерален  наклон  на  трупа  (Pashkunova,Y.,  2015).При  лумбални дисфункции  задължително  се  използват  някои  тестове  от  невродинамикатаелевация  на изпънат долен крайник, флектиране на коляно от лег и Slumpтест (Popov, N., 2002). Различните автори предлагат богат набор от методики и комбинация от средства за лечение при болки в торако-лумбалната област.  Кинезитерпия Н.  Попов  предлага  средствата  на  кинезитерапията  да  включат  релаксиращи, деблокиращи  и  активни  упражнения  от  облекчено  и.п.,  постизометрична  релаксация  и разтягане на скъсените мускули, упражнения за засилване на поясният мускулен корсет,   - 82 - PROCEEDINGS OF UNIVERSITY OF RUSE - 2020, volume 59, book 8.5. упражнения  с  швейцарска  топка,  равновесни  упражнения  и  упражнения  за  крайниците, натоварващи  мускулната  стабилизация  на  гръбначния  стълб,  както  и  упражняване  на ежедневните  трудови  и  битови  дейности.  Кинезитерапевтичната  процедура  започва  със свободни  активни  упражнения  за  крайниците,  съчетани  с  дихателни  упражнения.  В основната част се включват изброените основни средства. Използват се облекчени изходни положения – тилен лег, колянна опора. Средствата за облекчаване на болката от стресиране и увеличена мускулна тензия са техниките за мускулна релаксация и активни упражнения по физиологичните оси (Popov, N., 2014). През 2018г Попов описва и предлага и прилагане на мобилизации/ манипулации в областта  на  лумбалния  дял  на  гръбначния  стълб.  Наложено  е  мнението,  че  такива  са подходящи  за  пациенти,  при  които  няма  радикулерен  синдром.  Прилагането  на  тези мануални техники значително ускорява процеса на възстановяване. При хронична болка в кръста  по-вероятно  е  мобилизациите  да  нямат  добър  ефект  и  тогава  се  прилагат  като допълнителна терапия, успоредно с лечебните упражнения. Показано е и тракционно лечение при болки в торако-лумбалната област. В резултат от тракционните методики се постига: 1.  Механична елонгация на гръбначния стълб и сепарация на прешлените, при което се получава: -  Стречинг на паравертебралната мускулатура; -  Тензия в лигаментите и фасетните ставни капсули; -  Разширяване на междупрешленните отвори; -  Изглаждане на физиологичните кривини на гръбначния стълб; -  Плъзгане между ставните фасетки; -  Изглаждане на евентуална протрузия в междупрешленния диск. 2.  Мобилизация на зигоапофизарните стави 3.  Мускулна релаксация – намалява се болката от мускулния гард или спазъм. 4.  Редуцира се болката -  Раздвижването  в  областта  стимулира  кръвообръщението  и  редуцира циркулаторнатастаза,  намалява  се  компресията  върху  кръвоносните  съдове, нервните  коренчета  и  duramaterв  междупрешленните  отвори.  В  резултат  на подобрената  циркулация  може  да  се  намали  концентрацията  на  химични ноцицептивни стимулатори. -  Сепарацията между прешлените временно разширява междупрешленните отвори, което намалява компресията върху притиснатото нервно  коренче. -  Тензията върху фасетната ставна капсула може да доведе до освобождаване на менискоиден блокаж. -  Механичния стречинг върху скъсените структури може да доведе до увеличаване подвижността на сегмента и по този начин до намаляване на болката, предизвикана от ограничена подвижност. Понастоящем няма сериозни научни изследвания, които да доказват със сигурност или да  опровергават  лечебния  характер  на  тракционната  терапия,  но  позовавайки  се  на клиничния опит на автора и субективната преценка на пациентите можем да заключим, че тракционната терапия има силно позитивен ефект (Popov, N., 2002). Автомобилизация  при  вертеброгенни  болки.  Тази  специализирана  методика  е предложена от Kalterborn и Geyman и допълнена от K. Levit. Тя е специализирана методика на физиотерапията за разхлабване и „автомобилизация”. Упражненията за разхлабване се включват  към  лечението  на  вертеброгенните  болки  в  гърба  и  кръста.  Това  става  след изследване на двигателната функция на гръбначния стълб, за да се открие двигателната патология: болка, ограничена подвижност, локализация, блокаж, повишена подвижност и др. Автомобилизацията се прилага, когато има „твърд” блокаж между два съседни гръбначни сегмента.  Един  от  съвременните  методи  за  повлияване  на  болките  в  лумбалната  област  е концепцията на БраянМълиган, чиито принципи се различават от класическите подходи в   - 83 - PROCEEDINGS OF UNIVERSITY OF RUSE - 2020, volume 59, book 8.5. мануалната терапия. Специфичното за „Мълиган концепцията” е комбинацията на пасивния мобилизационен  натиск  създаван  от  терапевта,  с  активно  физиологично  движение  на пациента. Посоката на движение, както и насочеността и силата на мобилизационния натиск могат да бъдат комбинирани по различен начин, в зависимост от оплакванията на пациента. Основните правила при приложението на техниките са да не са безболезнени и да имат бърз ефект. Браян Мълиган е един от фундаменталните мануални терапевти,  създател на отделна концепция в областта. Следвал концепцията на Фреди Калтенборн в първите години на опита  си  като  терапевт,  Мълиган  открива  сериозни  недостатъци  по  отношение  на функционалния подход при приложение на техниките в мануалната терапия. При наличието на ограничения в подвижността в определена става или сегмент и /или провокираната при движенията в нея болка (при функционални дейности), трябва да се отчете наличието на проблем в механиката на движението или „trackingproblem”. Важна особеност  на  концепцията  на  Мълиган  за  мануална  терапия  е:  при  приложението  на техниките,  да  се  използват  изходни  позиции,  идентични  с  тези,  при  които  са  налице оплакванията  на  пациента.  Позиции  при  които  гравитацията  действа  вертикално  по дължината на тялото са тези, които предизвикват негативните усещания. Те най-често са седеж и стоеж. Друга от характерните особености на Мълиган концепцията е изискването по време на приложение, на която и да е от техниките да има пълна безболезненост. Тоест, изборът на техника или модификацията и зависи от болката като симптом. Това е една от най-впечатляващите разлики в концепцията на БраянМълиган – липса на болка по време на приложение на мануалномобилизационни техники. Терапевтът е длъжен да се съобрази не само със структурната находка, а да не игнорира основния проблем (например болка), който може би е резултат от неврорефлекторни изменения. През последните години в България все по-широко приложение намират упражненията с  Швейцарска  топка  (fit-  ball)  .  Те  засилват  проприорецепцията  и  водят  до  правилно разпределение  на  силите,  действащи  върху  гръбначния  стълб  респективно  върху междупрешленните дискове. Когато човек седи върху стол с неподвижна седалка, тялото няма движение, гръбначния стълб е приведен (пасивна кифоза), натоварването на диска и лигаментите е неправилно, притискат се дихателните и храносмилателните органи. Седенето върху топката е “активно”, човек е в състояние на динамично равновесие – движението е малко,  но  постоянно  и  различно,  улеснени  са  дишането  и  храносмилането,  седежът  е активен, тазът се движи, поддържащата мускулатура на торса е в постоянно уравновесяване, междупрешленните дискове се натоварват и хранят равномерно.  Масаж При хроничен болков синдром в лумбо-сакралната област Л. Крайджикова предлага масажна методика за мекотъканна мобилизация. Прилага се 2-3 мин. трансверзален масаж по Cyriax  за  m.piriformis  и  7-8  мин.  мобилизиращ  масаж  –  пасивно  разтягане  на паравертебралната мускулатура чрез движение на гръдния кош и таза от предмишниците на терапевта, плъзгащо разтриване от краниално към каудално по Klein-Vogelbach, съчетано с депресия  на  таза  (при  елевация  ръката  се  придвижва  без  натиск  нагоре  и  навътре  към гръбначния  стълб);  6-8  минути  масаж  по  Terrier  за  лумбалната  област  –  разтриване  по диагонал от гръбначния стълб към spinailiacaanteriorsuperior, съчетан с пасивна вентрална и/или  дорзална  ротация  на  таза,  праволинейно  паравертебрално  разтриване,  съчетано  с пасивна дорзална и вентрална ротация на таза. Болките в гърба и кръста много добре се повлияват от класическият масаж. Според  Т.  Краев  най-добре  е  да  се  започне  с  подготвителен  масаж,  който  цели рефлекторно повлияване на структурите. След което  се преминава към детайлен масаж, който е строго целенасочен. Първо се обработва напрегнатата паравертебрална мускулатура, като се започва с поглаждане. То може да е концентрично и плоскостно. Разтриването следва хода на поглаждането. Прави се надлъжно и кръгообразно разтриване с хипотенъра и с върха на 2-4 пръст на двете ръце. Показано е в тази област да се прави изтегляне на кожна гънка. Обезболяващото  действие  е  рефлекторно,  вследствие  намаляване  на  напрежението  в   - 84 - PROCEEDINGS OF UNIVERSITY OF RUSE - 2020, volume 59, book 8.5. подкожната съединителна тъкан. Не се прави захващане на кожна гънка, ако болния чувства силна  болка.  Добре  действа  омачкването  на  паравертебралната  мускулатура  и  нейното отместване.  За  релаксирането  на  мускулатурата  и  за  рефлекторното  въздействие  върху нервите се прилага стабилна и лабилна непрекъсната вибрация, най-добре с помощта на вибратор.  Недискогенниялумбо-сакрален синдром, наред с класическия масаж много добре се повлиява и от специалните масажни видове.  За период от 15 години Г. Гечев прилага иглолечение върху 172 болни и стига до следните  изводи:  иглолечението  действа  изключително  болкоуспокояващо,  отпуска ригидната  мускулатура,  рефлекторното  му  въздействие  може  да  освободи  болезнено блокирано движение в гръбначния стълб. Сега е установено, че тази терапия стимулира отделянето на естествени аналгетици, наречени ендорфини и енкефалини, произвеждащи се в главния и гръбначния мозък, които могат да блокират предаването на болковия нервен импулс. Този метод не помага на всеки. Някои пациенти отговарят много добре на терапията, други изпитват само краткотрайно облекчение и се нуждаят от повторни сеанси, а за трети лечението е без ефект. Претендира се за добри резултати само, когато гръбначната болка не се дължи на дискова лезия. Акупунктурата е метод за облекчаване на болката, който включва забиването на тънки стерилни игли в специфични точки на тялото. Иглите след това се завъртат около оста си, за да предизвикат стимулация. През 2001г. З. Горанова и колектив провеждат научно изследване, в което си поставят за цел да проследят ефекта на комплексна методика от вендузотерапия, лечебни пластири, точков  масаж,  аурикулотерапия  за  овладяване  на  болковия  синдром  в  лумбо-сакралната област и съчетаването им с кинезитерапия като профилактична мярка срещу рецидивите. Изследването е пример за комплексен подход при лечението на болката в кръста, чиито положителни резултати показват, че мястото на масажа е утвърдено. Отличен ефект дава и метода с вендузите. Те могат да се прилагат по стабилен и лабилен  метод.  Тази  силно  хиперемизирана  кожна  вълна  действа  на  подкожната съединителна тъкан и мускулатурата, а от там и рефлекторно – в дълбочина. Освен това, подкожния кръвоизлив (посиняването) отключва и специфични хуморални реакции, които имат терапевтично и обезболяващо действие (Pashkunova, Y.,2014).  Естествени и преформиранифизикални фактори Според  Американската  АсоциацияпоФизикална  Терапия  ТЕНС  представлява приложение  на  електростимулация  върху  кожата  с  оглед  контрол  на  болката.  Тя  е неинвазивна,  сигурна,  евтина  и  лесна  за  приложениеинтервенция,  като  най-добър аналгетичен ефект имат честотите 100-200 Hz при относително кратка продължителност на импулса. Формата на импулса не е от съществено значение, но се препоръчва да е сложна или  комбинирана,  с  оглед  избягване  явленията  наадаптация.СпоредGiemza  и  колектив, криотерапията води до намаляване на мускулнияспазъм, отока на тъканите и болката. Топлинните процедури повлияват болковия синдром, предизвиквайки вазодилатация, повишен  кръвоток,  като  едновременно  намаляват  активността  на  мускулните  вретена  и потискат  мускулния  спазъм.  Препоръчителни  са  при  пациенти  с  хронична  болка,  носа противопоказани при пациенти с болки от травматичен произход. В съвременните български специализирани комплекси за рехабилитация и рекреациясе прилага  богата  гама  от  хидро-  и  балнео-  процедури  при  лечението  на  хроничната тораколумбална болка. Често се прилагат водни обливания по Клайн, топли вани, парни душове,подводноструев масаж в различни варианти, сауни и др. Препоръчва севаните да се съчетават и с пиене на минерална вода. Радонови води у нас се намират вкурортите Павел баня, Наречен, Момин проход, Велинград, Добринище.Калолечението под формата на кални апликации благоприятно повлиява местниявъзпалителен процес и съдейства за намаляване на  отока  и  подобряването  на  трофиката.  В  литературата  съществува  консенсус  по отношениеефективността  на  (ТЕНС),  както  и  на  други  преформирани  фактори  -  лазер,   - 85 - PROCEEDINGS OF UNIVERSITY OF RUSE - 2020, volume 59, book 8.5. ултразвук,нискочестотно импулсно магнитно поле, криотерапия и балнеотерапия широко използванипри лечение на хроничната торако-лумбална болка (Pashkunova, Y., 2015). Дълбока осцилация ( DeepOscillationtherapy). Въздействито  на  терапията  с  дълбока  осцилация  /DeepOscillation/  се  базира  на нискочестотното променливо електростатично поле /НЧПЕСП/, с честота от 5 до 250 Hz, с малка сила на тока 5–7 μA и бифазен режим. Физиологичният механизъм на действие се заключава  в  образуването  на  вибрация  в  тъканите  на  дълбочина  (кожа,  подкожие, съединителна тъкан, нервно-мускулен апарат, кръвоносни и лимфни съдове) без наличие на неприятни  усещания  или  болезненост  при  преместване  на  апликатора.  Терапевтичните ефекти се реализират чрез подобряване на трофиката и качеството на тъканта, контрол на мускулния тонус, намаляване на отока и се определят от избрания честотен диапазон. Основните  ефекти  на  дълбоката  осцилация  са:  Аналгетичен  ефект; Противовъзпалителен ефект; Противооточен и лимфодренажен ефекти; Регенериращ ефект; Антифиброгенен ефект; Детоксикиращ ефект.  Предимства на терапията: 1.   Възможност за прилагане пре- и  в ранния постоперативен период;  2.   Приложение веднага след травмата; 3.   Приложение при метални остеосинтези и ендопротези;  4.   Прилагане около открити рани;  5.   Бърз и продължителен обезболяващ ефект. Базирайки се на клиничния опит и субективната оценка на пациентите можем даse твърди,  че  терапията  с  дълбока  осцилация  значително  подобрява  и  ускорява възстановяването при болки в торако-лумбаалната област (Mratskova-Delieva, G., 2018).  ЗАКЛЮЧЕНИЕ Болките в гърба и кръста са много срещан проблем, както в България така и в страните по  целият  свят.  Тези  проблеми  понякога  са  толкова  сериозни,  че  нарушават  трудовият процес на болния и водят до огромни загуби, както за него така и за обществото. В някои случаи    се  достига  дори  и  до  инвалидизация.  Кинезитерапията,  масажа  и  физикалните фактори заемат своето значително място в справянето с болките в тази област. В предвид сериозността на проблема, е добре да се заложи повече върху профилактиката на развитието на тези проблеми и информираността на населението относно това как да се предпази от тях.  