 ВЪВЕДЕНИЕ Правилната  техника  на  усвояване  и  изпълнение  на  физическите  упражнения  е основополагаща за постигане на основни двигателни компетентности у обучаваните. Игрите с топка и ракетните спортове се реализират с богато разнообразие от движения, свързани с координация и физическото качество ловкост.  Имитационните  упражнения  притежават  еднакви  компонентни  на  техниката, структурата и формата на изпълнение на двигателните задачи, но без уредите – топка или ракета, перце, т.е. в облекчени условия. Чрез тази технология се овладяват двигателните умения и навици с точност и координация на отделните части на тялото. Използват се в етапа на началното разучаване.  Постигането  на  ефективност  в  спортно-педагогическия  процес  е  свързано  и  с дидактическите  принципи  и  подходи,  както  и  специфичната  методика,  съобразно конкретната спортна дейност. (А. Момчилова, М. Дончева, 2015; Е. Милева, 2019)  ИЗЛОЖЕНИЕ  Формирането на двигателните умения и навици е съобразено с правилното усвояване на техниката. Този процес преминава през фази на изграждане на двигателните навици, съответстващи на тях етапи на обучение, както и спазване на дидактически принципи.  11 Докладът е представен на студентската научна сесия на 7.05.2020 г. в секция Педагогика и психология, с оригинално заглавие на български език: РОЛЯ И ЗНАЧЕНИЕ НА ИМИТАЦИОННИТЕ УПРАЖНЕНИЯ ЗА ПРАВИЛНОТО УСВОЯВАНЕ ТЕХНИКАТА НА СПОРТНАТА ДВИГАТЕЛНА ДЕЙНОСТ.   - 69 - PROCEEDINGS OF UNIVERSITY OF RUSE - 2020, volume 59, book 6.5. Целта на настоящия доклад е определянето на ролята и значението на имитационните упражнения за правилното усвояване техниката на спортната двигателна дейност. Задачите, свързани с постигането на целта са, както следва: 1.  Анализ на видовете дейности във физическото възпитание, двигателните навици и фази на формиране, етапи на обучение, дидактически принципи; 2.  Имитационните  упражнения  –  спортно-педагогически  средства  за  правилно усвояване на спортната техника. 3.  Спортно-педагогически анализ на някои имитационни упражнения.  Видове  дейности  във  физическото  възпитание  -  игрова  дейност,  гимнастика, туристическа дейност и спортна дейност.  Характерни особености на игровата дейност Игрите  са  едно  от  най-емоционалните  средства  за  изграждане  на  добродетели  и развиване на физически качества у подрастващите. Те имат образователна и възпитателна стойност за решаване на задачите на физическото възпитание.  Характерни  особености  на  игрите  –  естествено-приложен  характер  на  движенията; възпитателен  характер;  изменчивост  на  игровата  ситуация;  съревнователен  характер; достъпност  на  игрите;  комплексно  физиологично  въздействие;  емоционална  насоченост; неизвестност, мотивираност, относителна свобода на действията. (А. Момчилова, 2020; М. Алексиева, 2012; Л. Петров, 2003) Игрите се оказват отлично средство за обща физическа подготовка и за усвояване на технически и тактически действия, които са основа за някои видове спорт.  Характерни особености на гимнастиката Гимнастиката  се  характеризира  с  голямо  разнообразие  от  движения  и  форми  на занимания.  Характерни особености: изкуствени форми на движения – създадени с педагогически цели;  насоченост  към  диференцирано  овладяване  на  упражненията;  разнообразие  от гимнастически  средства  –  предотвратява  адаптация  на  организма  към  упражненията; достъпност  на  гимнастически  упражнения  от  основната  гимнастика  (общоразвиващи, строеви, изправителни, естествено-приложни и др.).  Характерни особености на туризма Туризмът има за цел да задоволи определени двигателни, здравословни, познавателни и възпитателни потребности на човека. Неговата отличителна черта е движението, чрез което човек  се  усъвършенства  физически  и  психически.  За  това  спомагат  природната  среда, чистият въздух, слънцето, водата.  Особености на туристическата дейност - познавателен характер; усъвършенстване на функционалните  възможности  на  организма,  чрез  различните  видове  форми  на туристическата дейност  -  закаляване на организма, повишаване на съпротивителните му сили.  Възпитателни  функции.  Положително  влеяние  на  колективните  взаимоотношения. Проявява на взаимопомощ, волята, грижата за опазване на природата.  Характерни особености на спортната дейност Спортно-педагогически  процес  за  повишаване  специфичната  работоспособност  на организма чрез системни тренировъчни занимания. Тя е тясно специализирана. Прилагат се значителни  функционални  натоварвания  и  активното  участие  в  състезания.  Спортната дейност се осъществява по предварително изготвен план. Включва богато емоционално и информационно съдържание. Активният спорт протича в обстановка на оспорвана спортна борба, свързана с максимално изразходване на физически и психически сили.   - 70 - PROCEEDINGS OF UNIVERSITY OF RUSE - 2020, volume 59, book 6.5. Успешното протичане на видовете дейности по физическо възпитание е свързано с обогатяване  на  двигателната  култура  и  ефективно  овладяване  на  двигателни  умения  и навици, които да се усъвършенстват с правилната техника. Двигателното  умение  е  придобитата  способност  за  съзнателно  неавтоматизирано управление на движенията на базата на натрупан двигателен опит. Двигателният навик е система от рефлекторни двигателни действия, трайно усвоени, леко  и  свободно  изпълнявани.  Негова  отличителна  черта  е  автоматизацията. Автоматизираното  изпълнение  на  двигателната  дейност  освобождава  съзнанието  от необходимостта за непрекъснат контрол. Многократното изпълнение на двигателната задача осигурява стабилност и устойчивост на навика при неблагоприятни ситуации като: умора, емоционални преживявания, напрегната борба. Формиране  на  двигателните  навици  е  свързано  с  определени  физиологични, психологични и педагогически закономерности. От физиологична гледна точка двигателните навици представляват стройно изградена система от условно-рефлекторни връзки между анализаторите, централната нервна система, мускулите и вътрешните органи. При  формирането  на  двигателния  навик,  всяко  следващо  изпълнение  на  дадено упражнение,  не  е  просто  повторение,  а  по-качествено,  по-точно  изпълнение  от първоначалното. Според  класическата  условнорефлекторна  теория  в  процеса  на  изграждането  на двигателните навици се преминава през три фази: Първа фаза – Фаза на генерализация (ирадиация) В  началното  обучение  сигнализацията  на  зрителния,  слуховия  и  двигателния анализатор е много силна. Възбудният процес в съответните центрове се разпространява (ирадиира) бързо, като обхваща широки зони от кората на главния мозък. Това създава нервна импулсация не само към необходимите за извършване на дадено движение мускули, но и към други. В същото време процесът на вътрешно задържане е слаб. Получава се несъгласуваност, тромавост и скованост на движенията. Те са неточни, груби, неадекватни. Втора фаза – Фаза на концентрация (стабилизация) и усъвършенстване Излишните  движения  се  отстраняват.  Намалява  се  прекаленото  напрежение  на мускулите. Постепенно движенията се освобождават от излишни компоненти, стават по-съвършени и се изпълняват с лекота, точност. Трета фаза – Фаза на автоматизация Основните части на двигателния навик се стабилизират. Усъвършенстват се тънкостите и подробностите. Двигателните и вегетативните процеси са напълно координирани. Ето защо редовното и достатъчно упражняване е необходимо условие за поддържане на системата  от  усвоени  двигателни  условни  рефлекси.  В  тази  фаза  движенията  се автоматизират. Автоматизацията на двигателния навик освобождава централната нервна система от излишно напрежение и дава възможност той да намери най-подходящото приложение. Спортно-педагогическият процес е съобразен с протичането на тези фази, като на всяка от тях отговарят съответните три етап на обучение – първи етап - начално разучаване, втори етап – задълбочено разучаване и трение тап – затвърдяване и усъвършенстване.  Имитационните  упражнения  са  спортно-педагогически  средства,  които  успешно  се прилагат  в  първия  етап  на  обучение  –  начално  разучаване.  Те  са  подчинени  на дидактическите принципи, съобразени със специфичната дейност, цели и задачи. Дидактическите принципи на обучение са ръководни положения, определящи хода на преподаване  и  учене  с  оглед  успешното  решаване  целите  и  задачите  на  учебно-възпитателния  процес.  В  обучението  по  физическо  възпитание  намират  приложение общоприетите дидактически принципи: съзнателност и активност, нагледност, системност и последователност,  достъпност  и  индивидуализация,  трайно  усвояване  на  знанията. Съзнателност  и  активност.  Подрастващите  трябва  ясно  да  разбират  поставените  задачи,   - 71 - PROCEEDINGS OF UNIVERSITY OF RUSE - 2020, volume 59, book 6.5. активно да усвояват и прилагат в практиката получените знания, да анализират фактите и явленията, да разкриват съществените връзки между тях.  Нагледност.  При  обучението  по  физическо  възпитание  принципа  за  нагледност  се осъществява чрез непосредствена демонстрация на упражненията, чрез използване на скици за движенията, кинограми, снимки, рисунки и чрез изразно обяснение на упражнението. Най-ефективна е демонстрацията от учителя или дете. Системност и последователност. Принципът за системност и последователност при обучението изисква да се спазва строга логичност и последователност при подреждането на учебното съдържание, така че всяко ново знание използва предшестващото и да служи за основа  на  следващото.  Физическите  упражнения  трябва  да  бъдат  давани  в  такава последователност, че изучаването на дадено упражнение да стане основа за усвояване на следващите. Нарушаването на този принцип води до редица неблагополучия, до травми и други неприятни последици. Достъпност  и  индивидуален  подход.  Принципът  за  достъпност  изисква  обемът  и съдържанието  на  учебния  материал  да  бъде  по  силите  на  децата,  да  съответства  на равнището  на  тяхното  умствено  и  физическо.  Учителят  подбира  такива  физически упражнения, които могат да бъдат усвоени от всички деца и ученици и в същото време се съобразява  с  индивидуалните  им  възможности,  т.е.  някои  могат  да  поемат  по-големи натоварвания, а други по-леки. Несъобразяването с индивидуалните им качества може да доведе  до  понижаване  самочувствието,  до  неувереност  в  собствените  им  сили  и възможности.  Трайно усвояване на знанията. Този принцип изисква съзнателно и трайно усвояване на най-съществените факти, понятия, идеи, закони и правила, задълбочено разбиране на съществените признаци и страни на изучаваните явления и предмети, и прилагане знанията в различни  ситуации.  Приложението  на  този  принцип  при  обучението  по  физическо възпитание е от съществено значение, тъй като една от основните му задачи е изграждането на трайни знания, двигателни умения и навици. При многократните повторения на дадено упражнение винаги да е ясно, какво ще се усъвършенства, какво ново ще се прибави, какво трябва да се автоматизира и т.н.  Изучаването на нови упражнения се реализира след усвояване на базовите движения. Учителят се съобразява с натрупания двигателен опит, създава висок емоционален тонус, с което да се повиши интереса към изпълнение на поставените задачи. Честата проверка и оценка на постигнатите резултати има определено място в трайното овладяване на знанията и формирането на определени умения и навици. Имитационните упражнения точно повтарят техниката на движенията без уред (топка, ракета), т.е. в облекчени условия. Средата също оказва влияние – например упражнения по плуване на суша, като съпротивлението е  в много по-малка степен и създава лекота на изпълнение. Физическите упражнения са съзнателни, педагогически осмислени волеви движения. Те  имат  своя  форма  и  съдържание,  които  са  взаимно  свързани.  Съдържанието  включва въздействието, което физическите упражнения оказват върху човешкия организъм, както и отделните части, от които се състои. Формата на физическите упражнения представлява съвкупност от отделните елементи на движението, които съставляват неговите параметри - пространствени, времеви и пространствено-временни характеристики: посока на движение, скорост, амплитуда, темп, положение на тялото и други. Техника на физическите упражнения е съвкупност от взаимно свързани и целенасочени движения  с  висока  ефективност,  при  минимална  загуба  на  енергия  (напр.  бягане  без движения на ръцете изиска повече енергия, тъй като съпротивителната площ се увеличава и се  изисква  повече  енергия  за  придвижването.  Ако  се  движат  правилно  ръцете, съпротивителната площ значително намалява, а и вече цялото тяло участва координирано. Така за придвижването разхода на енергия е по-малък).  Компоненти на техниката:    - 72 - PROCEEDINGS OF UNIVERSITY OF RUSE - 2020, volume 59, book 6.5. •  Основа  на  техниката-  съвкупност  от  относително  неизменни,  задължителни  и достатъчни движения за решаване на определена двигателна задача.  •  Основно звено на техниката - най-важният и решаващ момент при изпълнението на дадено упражнение.  •  Детайлите  на  техниката  са  второстепенни  особености  на  движенията,  които  в повечето случаи зависят от морфологичните, функционални и други индивидуални особености на занимаващите се. Имитационни упражнения при игрите с топка: ловене и подаване, водене на топката, стрелба към цел, хвърляне на далечно разстояние, Таблица 1.  Таблица 1. Имитационни упражнения  Имитационни №  Организационно-методически указания упражнения Изходно положение (И. П.): Заема се разкрачен стоеж, като краката са сгънати  в  коленните  стави  в  полуклек  с  обтегнати  напред  ръце, разтворени пръсти, доближени палци и насочени напред длани. Имитационно 1 ловене на топка  1. Имитационно ловене на топката; 2. Имитационно  прибиране  на  топката  с  амортициращо  движение  на ръцете към гръдния кош. И.П. Разкрачен стоеж, имитационно владеене на топката в двете ръце. Имитационно 1. Имитационно  подаване,  като  се  изпълнява  крачка  напред  и подаване на изтласкване  на  ръцете  напред,  с  обтягане  в  лакътните  стави  и 2  топка с две ръце обръщане на дланите навън. Целта е ръцете да следват пътя на топката пред гърди имитационно;  2. И.П. Изходно положение (И. П.): Разкрачен стоеж, като краката са сгънати в коленните стави. Ръцете са свити пред гърди, имитират хват топката с две ръце. Напред е поставен противополжния на имитиращата дрибъл ръка. 1. Изпълнява се имитационно водене на топката, като ръката се обтяга Имитационно плавно към пода – имитационно насочване на топката, като китката и 3  водене на топка прътите се разгъват последователно, следвайки траекторията. на място 2. Следва без прекъсване имитационно посрещане на топката с плавно движение на ръката. Изпълнява се имитационно с дясна и лява ръка. И.П. Имитационно се придържа  топката  в положение  за стрелба към коша. Имитационно изпълнение на  1. Имитационно насочване на стрелящата ръка към коша, коята плавно 4 стрелба към  се  разгъва,  китката  извършва  завършващо  камшикооббразно баскетболен кош  движение. 2. И.П.  Подготвително упражнение за начален удар във волейбола. Имитационно  И.П.  Разкрачен  стоеж  с  изнесен  напред  противополжния  крак  на 5  хвърляне над  хвърлящата ръка. волейболна 1.  Имитационно изпълнение на хвърляне на топката напред и нагоре. мрежа 2.  И.П.   - 73 - PROCEEDINGS OF UNIVERSITY OF RUSE - 2020, volume 59, book 6.5. И.П.  Разкрачен  стоеж  с  изнесен  напред  противополжния  крак  на Имитационно удрящата ръка. изпълнение на 6 начален удар във  1. Имитационно подхвърлянена топката; волейбола. 2. Имитационно удряне на топката и завършващо движение.  ИЗВОДИ  Формирането  на  двигателни  умения  и  навици  чрез  имитационни  упражнения, значително  може  да  подобри  спортно-педагогическия  процес  на  спортната  двигателна дейност. Когато движението се раздели на отделни фази и се използва разчленения метод в облекчени условия, много по-лесно се възприемат и овладяват от обучаваните правилната техника на изпълнение и правилното позициониране на тялото при всяко едно движение. Много ефективно е използването на имитационните упражнения и при обучението на ученици,  които  изпитват  затруднения  при  първоначалното  изпълнение  на  двигателните задачи.  Причините  могат  да  са  физически,  психически  или  емоционални.  Чрез имитационните упражнения, изпълненията на движеията стават по-уверено и след упоритост и постоянство се постигат високи резултати.  