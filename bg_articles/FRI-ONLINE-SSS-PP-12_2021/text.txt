 ВЪВЕДЕНИЕ В днешни дни концепцията за трансдисциплинарен, интегративен подход играе ключова роля в образованието.Тази тенденция се определя от редица фактори като държавна политика за засилване на ролята на STEALM-подхода в образованието по света, промени в държавната образователна политика,  които  са  насочени към  пълна  трансформация на  обучението, ориентирано към знанията по предмета, до подходи ориентирани към обединението на знания и компетентности приложени във всички дисциплини и науки. В публикация от 2017 година е посочено Шотландия формира своя стратегия за  STEALM  образование и обучение.13 От задълбочени  наблюдения,  може  да  се  съди,  че  нивото  на  интегративното  STEALM образование по света е много високо и през последните години се развива с огромна скорост. В тази статия ще изясним и уточним какво стои зад абревиатурата STEALM, как и защо възниква този подход и какви са неговите параметри. Целта е систематизиране на добрия педагогически опит с оглед приложението на интегративен STEALM подход в началното училище у нас.   ИЗЛОЖЕНИЕ Теоретични основания и дефиниция на STEALM Интеграцията (от лат. integracio – цялостен, неделим, пълен, всеобхватен) е състояние на една система, в която отделните части са обединени в едно цяло. Тя е и самия процес на обединяване на частите на цялото, което в учебния процес има огромно евристично значение. В древността се е знаело, че цялото е „повече” от сумата на съставящите го части. Това „повече” днес наричаме интегрален ефект . Интеграцията (интегративната дейност) е процес, който включва обединяване, синтезиране, йерархизиране, системообразуване. Интеграцията  12  Докладът е представен на студентската научна сесия на 21.05. 2021 г. в секция „Педагогика и психология“ с оригинално заглавие на български език: STEALM ПОДХОДЪТ В НАЧАЛНОТО УЧИЛИЩЕ. 13 Scotish government (2017).Science, Technology, Engineering and Mathematics: education and training strategy.URL:https://www.gov.scot/publications/science-technology-engineering-mathematics-education-training-strategy-scotland/pages/1/ (Accessed on 15.03.2021) - 74 - PROCEEDINGS OF UNIVERSITY OF RUSE - 2021, volume 60, book 6.2. се реализира като: се установяват характеристиките на цялото и неговите части; структурират се частите и се установява йерархия във връзките и взаимодействията; установява се появата на нови черти и особености в цялото. М. Андреев извежда на преден план тезата, че отделните научни области изследват само отделни страни и свойства на предметите и явленията и когато са представени в училище като отделни предмети не могат да създадат вярна представа за цялостното явление или процес. Вследствие на това съдържанието на учениковото съзнание неизбежно е „атомистично”, частично, изкуствено формирано и не отразява пълноценно действителните обекти, процеси и явления. В действителност учебните предмети са откъснати от конкретната действителност. Ето защо обучението не  трябва да „дроби” изкуствено детското съзнание чрез трудноразбираеми абстракции, произвеждани в  отделните научни области. То трябва да бъде цялостно, неразделно, глобално, обединително, интегрално, за да формира и запази интегритетът, цялостността на личността. В тази връзка се заражда нуждата от напълно трансформирано и  иновационно образование, което да произвежда кадри и специалисти готови за бъдещето (по: Ilieva,2017). А. Дорофеева и др. посочват, че една от най-успешните  практики  в  концепцията  на  трансдисциплинарността  е  STEM/STEALM образованието.  STEM  включва  четири  специалности,  които  играят  ключова  роля  в техническото, научното и  икономическото развитие. S  – science (наука), Т  -  technology (технологии), Е – engineering (инженерство), М - mathematics (математика). В STEAM, A - компонентът се добавя към гореспоменатите дисциплини като Art или изкуство. STEM е предшественик на STEAM и възниква през XX век в САЩ. Много учени тогава вярват,че STEM  трябва да бъде разглеждан в  контекста на  геополитически и  националистически дискурс. След години развитие и дефиниране на STEM след 2018 започва и използването на добавеното А в абревиатурата (Dorofeeva et al.,2020).По данни на Сандърс и Уелс още през септември 2005 година факултетът по техническо образование във Вирджиния Тех стартира новаторска програма за  STEM  образование и обучение, която набира учени, технолози, инженери, математици, начални учители и администратори, които записват обучение по преподаване и образователни изследвания на кръстопътя на тези дисциплини. От самото начало на програмата, философията е свързана с умишлено разположение на преподаването и изучаването на науките и математиката, концепции и практики в учебни дейности, основани на технологичен и инженерен дизайн.когато става ясно , “STEM образование” е станало безнадеждно двусмислено,посочените  преподаватели постигат  съгласие за  оперативната дефиниция,  а  именно  “Интегративно  STEM  обучение”  със  следното определение:“Интегративното STEM  обучение се  отнася до  технологично и  инженерно базирани подходи в образованието, които умишлено интегрират концепциите и практиките на научното  и  математическо  обучение.  Интегративното  STEM  обучение  може  да  бъде подобрено чрез по-нататъшна интеграция на други училищни предмети и дисциплини, като например езикови изкуства, социални изследвания, изкуство и др.”.С течение на времето и с дигитализацията на  света  STEM  също  се  развива.  Достига  до  настоящия си  облик  с наименованието STEALM. В подхода са интегрирани практики, концепции и специфични методи от включените дисциплини(Sanders, 2012). Начало на приложението на STEALM в образованието В бюлетин на Министерството на образованието на Съединените Американски щати от 2021 година се посочва, че страната е основоположник и лидер на STEALM обучението. През 2009  година  администрацията  на  правителството  обявява  кампанията  “Образовай  за иновации” (Educate to innovate),в която насърчава и мотивира ученици и студенти в STEALM обучението, да осъзнаят потенциала на образованието. Тринадесет агенции са членове в комитета по STEALM обучение (CoSTEM), включително и министерството на образованието в САЩ. CoSTEM работи за създаване на съвместна национална стратегия за инвестиране на федерални средства в К-12 STEM образование и проектиране на по-добро образование за специализанти в сферата на STEM. Бюджетът на кабинета на Обама за 2014 година инвестира 3,1 милиарда щатски долара във федерални програми за STEALM обучение, с ръст 6,7% , спрямо 2012 година. Инвестициите са направени за набиране и подкрепа на преподаватели по - 75 - PROCEEDINGS OF UNIVERSITY OF RUSE - 2021, volume 60, book 6.2. STEALM,  както и  в  подкрепа на  STEALM  фокусирани гимназии. Бюджетът също така предвижда и инвестиция в усъвършенстване на изследователски проекти за образование, за да се разберат по-добре технологията и методиката за обучение на следващо поколение. Според актуализация на сайта на департамента от януари месец 2021 година, правителството обявява награди  за  финансиране от  185  милиона долара за  образователни иновации  и  научни изследвания в  28 окръга. Тези  награди за  безвъзмездни средства ще ускорят местните иновации и ще подобрят училищни и академични постижения за ученици с висока нужда в страната. В  допълнение към  насърчаването и  овластяването на  учителите,28-те награди помагат за реализирането на други ключови приоритети на администрацията, включително над 66 милиона долара безвъзмездни средства фокусирани върху STEALM  образование, включително компютърни науки14. Дори след кратък анализ върху тази информация може да се направи извод. САЩ залага много на STEALM обучението, вярва в правилното обучение на учители, и не пести във финансирането на образователната система, което е основен показател да бъдат лидери в науката, иновациите и компютърните науки. След кратка справка, може да се поясни, че STEALM се развива в много страни, включително Министерството на образованието и  науката в  България има национална програма за  това, което обуславя необходимостта  систематизиране  и  използване  на  научните  постижения  и  добрия педагогически опит в чужбина.  Принципни  положения  и  методически  основи  за  приложение  на  STEALM  в началното училище STEALM може да съществува като учебна програма, основана на обучение на учениците във  включените специфични области използвайки интегративния и  интердисциплинарен подход. Интегративният STEALM  подход, при  преподаване, определя използването на комбинация от методи и похвати от няколко утвърдени дисциплини или традиционни области на обучение. Успехът на учениците в обучението, особено STEALM,  до голяма степен е повлиян от метода възприет от учителите. За съжаление в България все още преподаването и изучаването на науки е по-скоро ориентирано към учителите. Това означава, че опитът за учене се върти около преподавателя, а учениците остават пасивни.. В краткото ръководство за преподаване, Р. Фелдър описва подробно и в малки стъпки начините на учене на учениците и студентите. Смята се , че има много методи по които учениците си учат уроците. Някои подчертават най-  важното, други  преписват текстовете за  научаване, но  според много проучвания най-добрата техника за учене е “Практика на извличане от паметта”, което означава да си припомняш наученото, без да поглеждаш в лекциите или учебници. Ефектът от тази практика може да се увеличи многократно, ако информацията е разпределена, усвоена периодически и смислово подредена. За тази цел е важно преподаването. В книгата се дават съвети за ефективното преподаване. Също така много важен съвет към преподавателите обърнали се  към  интегративния  подход е,  че  не  се  изисква  захвърлянето на  всичко традиционно. Всеки нов, иновативен метод или подход за преподаване лежи на много здрави основи положени в далечно минало (Felder,Brent 2016).  Принципни положения  Проблемът за принципните положения при приложението на STEALM е разгледан от Р. Фелдър и Р. Брент. Авторите се позовават на великия философ и учител Джон Дюи, който е казал:  “Преподаването и  ученето са  корелативни  и  съответстващи процеси както  при покупката и продажбата.” Това твърдение може да звучи ясно , но трябва да отчитаме, че в английския език думата “teach” има много и  противоречиви значения, две от които ще разгледаме. Според първото, ако всичко което учениците трябва да научат е предадено или прочетено в  клас, тогава преподавателят  си е свършил работата  (to show or to  explain  14 USA Government of Education (2021).STEM Opportunities and Resources for a Happy New Year from the U.S. Department of Education - January 2021 STEM Newsletter. URL:https://content.govdelivery.com/accounts/USED/bulletins/2b7e506 (Accessed on 22.03.2021) - 76 - PROCEEDINGS OF UNIVERSITY OF RUSE - 2021, volume 60, book 6.2. something). При второто значение, ако учениците не научават, то учителят не е достигнал до тях (to  cause to know something). Джон  Дюи  ясно  е  вярвал във  втората дефиниция  на преподаването - да се предизвика ученето да се случи. Това обяснение лежи в сърцето на това което сега наричаме “Обучение, ориентирано към учащия”. (Learner-centered teaching or LCT). Учителят, разбира се, все още задава широките параметри на обучението, уверява се, че материалът съответства на заложената според държавните стандарти програма и учебните цели  обхващат всички  знания,  умения  и  компетентности, които  учениците  трябва  да придобият. Разликата е, че учениците не са пасивни получатели или крайни повторители на информация, но поемат много повече отговорност за собственото си обучение.Учителят функционира не като единствен източник на мъдрост и знания за учениците, а по-скоро като треньор или водач , чиято задача е да им помогне да придобият желаните знания и умения за себе си. Обучението , ориентирано към учащия трябва да играе ролята на рамка за бъдещата работа на учителя или това да е основният принцип на интегративния STEALM подход на обучение (Felder,Brent 2016). Методи за преподаване Подходящи методи за STEALM преподаване са представени на сайта About re:learn by CcHUB (https://medium.com/@relearnNG/about).Той е насочен към подпомагане на ученици и училища за използване на технологиите с оглед повишаване ефективността на учене. По долу са представени три от тези методи.  ●  Проектно базирано обучение (PBL). Това е методика на обучение, която насърчава учениците да учат и прилагат знания чрез ангажиране на опит в класната стая. При този метод на обучение, учителят се разглежда повече като медиатор, отколкото като носител на знания и информация. Проектите могат да бъдат предложени от учителя, но всички те се планират и изпълняват от учениците. Мнозина спорят за недостатъците на приложението на PBL за преподаване на STEALM, заявявайки, че това не е много икономически ефективен метод за обучение, тъй като изисква пространство и ресурси за изпълнение. Друг изложен аргумент е,  че PBL  не  може да изчерпи всички теми на обучението по различни предмети на STEALM, тъй като по този начин се възпрепятства знанията в определени области. Те, от дуга страна, не отменят факта, че този метод е високо ефективен при работа с ученици в начална степен на образование, тъй като ги вълнува чрез подобряване на техните сетивни, когнитивни и критични умения за мислене, подобряване на работата в екип и постигане на по-голям интерес към STEALM. ●  Проблемно обучение(Problem- Based Learning PBL)  Това е метод на преподаване, който изисква високи нива на мислене. Тук учениците се налага да анализират, създават и оценяват поставен проблем. Такива проблеми често са с отворен край и може да нямат решения, но учениците могат да предлага вероятни решения. Проблемното обучение, подобно на друг метод IBL - насърчава учениците да създават въпроси и да работят в групи, докато при IBL учениците работят индивидуално.  ●  Учене въз основа на разследване(IBL): Методът на обучение се фокусира върху задаване на въпроси, критично мислене и решаване на проблеми. При това учениците са ангажирани в учебния процес, като им е позволено  да  задават  изчерпателни  въпроси  свързани  с  предмета.  Често  бъркани  с проблемното обучение, където предоставените проблеми са с отворен край и в повечето случай без определено решение, въпросите на IBL имат категорични отговори и решения. Използването на IBL за преподаване помага на учениците да разберат различни зададени принципи,  които  участват в  окончателните отговори на  поставените проблеми, които гарантират, че те напълно разбират и могат да прилагат знанията, когато е необходимо.Тук учителят подпомага учениците  да  си  изградят  скеле, което  им  осигурява опора, като същевременно ги насочва да открият отговорите на зададените проблеми15.  15 https://medium.com/@relearnNG/effective-teaching-methods-for-stem-education-69f92bb8c6ef - 77 - PROCEEDINGS OF UNIVERSITY OF RUSE - 2021, volume 60, book 6.2. Стъпки и насоки за разработване на STEALM- урок Обобщаването на  добрия педагогически опит от  STEALM  преподаването по света позволява да се изведат основните стъпки и насоки за разработване на STEALM урок. След последване и прилагане на гореспоменатите принципни положения и методи за преподаване би било редно да се споменат и няколко стъпки за разработване на STEALM урок. На първо място е важно да се работи по ясно поставена тема. Предвид спецификата на  STEALM обучението и принципът на преподаване, преподавателят трябва да определи основния метод на  работа. Създава се  проблем или  проект. Мотивацията е  незаменима част от урока. Преподавателят е нужно да помисли върху добрата си аргументация и правилната мотивация, като се разглежда внимателно в съпоставка с индивидуалните черти на характера (постоянни) и емоционалното състояние, което е временно. Хубаво е да се разработи резюме на дейността. Един начин е да се организира като сценка или по роли. “Резюме на дейността-Разделени в малки работни групи, учениците ще влязат в ролята на представители на компании за алтернативни източници на енергия.” Важно е да се обособят отделните моментите в урока, както и да се определи и опише връзката със STEALM. .Неотменима част в създаването на план за урок е да се впишат целите на урока. Може да се организира по много начини, един от тях е: “С помощта на този STEALM урок учениците ще се научат да: правят проучвания и да обобщават инофрмация; обосновават и защитават гледната си точка;да разчитат и изработват графики и таблици.” Да се помисли за времето е много важно при планирането на STEALM урок, защото много проблеми или задачи водят до продължителни дискусии, творчески застой или просто отнемат  повече  време  за  изпълнение.  В  такива  случаи  се  обмисля  внимателно продължителността на  изпълнение на  главната задача. Заключителната част е нужна  за обобщение и обратна връзка. Ако STEALM урокът е проведен правилно, обобщението може да се случи естествено, под формата на беседа. ИЗВОДИ  В обобщение има основания да се твърди,че приложението на подхода STEALM  е ефективен начин в бъдеще учениците да развият умения за решаване на проблеми, критично мислене, за съвместна работа,добра комуникация, логика и много важно, цифрова грамотност. Трансформацията на  образователната система и  развитието на  STEALM  обучението е предпоставка за подема и благополучието на българската икономика. Малките деца имат естествено любопитство и афинитет към опознаване на света, и вдъхновението от STEALM може да започне от най-ранни години.Тази информация би била полезна за началното училище и бъдещите учители, както и ключовото действие- осведомеността за STEALM обучение и перспективи. 