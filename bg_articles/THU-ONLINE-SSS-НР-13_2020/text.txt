 ВЪВЕДЕНИЕ Гръбнакът е изграден от 33 прешлена. Всеки един от тях се състои от corpus vertebrae (тяло на прешлена), arcus vertebrae (дъга на прешлена), processus laterales vertebrae и processus articulares  vertebrae  (странични  и  ставни  израстъци),  processus  spinosus  vertebrae  (болест израстък). Гръбначният стълб се разделя на четири анатомични зони - шийна, гръдна, поясна и кръсцово-поясна (топографско деление).(фигура 1)  Основен елемент на свързванията на гръбначния стълб е интервертебралният диск. Всеки диск в централната си част съдържа пихтиесто ядро (nucleus pulposus). Периферията на пихтиестото ядро е обградено от фиброзен пръстен (anulus ibrosus) (Vanev, M., 1972). (фигура 2) Дегенеративните промени свързани с годините са необратими. Съществени изменения се получават в nucleus pulposus. Пихтиестото вещество намалява по обем и постепенно губи еластичната си субстанция, която се заменя от калциеви натрупвания. Патологичният процес се разпростира към ануларния пръстен, костната структура на прешлените и лигаментите, които защитават прешлените. Не рядко се образуват доброкачествени измения на костите – остеофити  с  форма  на  „папагалска  човка”.  Те  имат  възходяща  и  низходяща  посока  с  16 Докладът е представен на студентската научна сесия на 28.05.2020г. в секция „Промоция на здравето“ с оригинално  заглавие  на  български  език:  СЪВРЕМЕННИ  ВЪЗГЛЕДИ  НА  КИНЕЗИТЕРАПИЯ  ПРИ ЛУМБАЛНА СПОНДИЛОЗА.   - 92 - PROCEEDINGS OF UNIVERSITY OF RUSE - 2020, volume 59, book 8.5. различни размери, дори да могат да комуникират като скоби в междупрешленния диск, но междупрешленното пространство остава широко, за разлика от остеохондрозата, където то е стеснено.   Фигура 1. Гръбначен стълб, физиологични кривини, прешлени             Фигура 2. Междупрешленен диск – структура  През последните години зачестяват оплакванията от болка в гърба. В цивилизованите страни честотата е по-голяма. Проучванията показват, че от значение е съвременният начин на  живот  (заседнал  тип  работа,  предвижване  с  кола  и  превозни  средства,  седене  пред компютъра, телевизора и пр.). (Gibson JN, Grant IC, Waddell G 1999) Независимо от вида и локализацията, тези нарушения предизвикват промяна между линията  на  гравитация  и  гръбначните  сегменти.  Това  води  неправилно  натоварване  на мускулно-сухожилните и лигаментарните структури или до развитие на т. нар. мускулен дисбаланс.(Stefanova I, 2015) Най-често  срещаните  състояния,  предизвикващи    дискомфорт,  функционални нарушения и ограничения в областта на гръбначния стълб са: дискова херния, дископатия, радикулит, лумбална спондилоза и други.(Yanev S., A. Andreev, 2014)    - 93 - PROCEEDINGS OF UNIVERSITY OF RUSE - 2020, volume 59, book 8.5. Статистическите  данни  показват,  че  почти  всеки  човек  се  е  сблъсквал  с  тези разпространени оплаквания поне веднъж в своя живот. (Kostadinov, D., 1983), (Milanov, Iv., St. Yancheva, 2009) Болката  често  прогресира  и  рецидивира,  което  я  превръща  в  хронична  и  прави състоянието  едно от социално значимите заболявания в съвременното  ежедневие. Освен генетичната предопределеност и соматичните фактори (наднормено тегло, бременност и др.) други  рискови  фактори  са  тези  на  работната  среда,  включващи  големи  физически натоварвания (статични и динамични), нефизиологична поза на тялото при работа и покой и други. Болката в долната част на гърба (LBP) засяга приблизително 60–85% от възрастните през определен момент от живота им. За една част от хората симптомите са леки и преходни, като 90% отшумяват в рамките на 6 седмици. Хроничната болка в долната част на гърба (LBP), дефинирана като симптоми на болка продължаващи повече от 3 месеца, засяга около 15–45%  от  населението. За  малцинството  с  неразрешими  симптоми  влиянието  върху качеството  на  живот  и  икономическите  последици  са  значителни. Въпреки  голямото разпространение  на  болки  в  гърба  в  общата  популация,  диагностичният  подход  и терапевтичните  възможности  са  многообразни  и  често  несъвместими,  което  води  до нарастващи  разходи  в  цялата  страна. Отчасти  това  се  дължи  на  трудността  при установяването на ясна етиология за повечето пациенти с известни ноцицептивни генератори на болка, идентифицирани в целия аксиален гръбначен стълб. Поради тази причина болката в гърба е наречена  „болест в търсене на болест“.(K. Middleton, D. Fish, 2009) Лекуването  на  симптомите,  а  не  на  първопричината,  както  често  се  наблюдава  в рутинната медицинска практика, налага друг по-физиологичен и функционален подход на решаване на тези проблеми, а именно – кинезитерапията, индивидуално прилагана според периодите на болестта и рехабилитационния потенциал на болния.   ИЗЛОЖЕНИЕ Спондилоза (остеоартрит на гръбначния стълб) е дегенеративно заболяване, свързано с изтъняване и изместване на междупрешленните дискове. Налице е загуба на еластичните свойства  на  хиалиновия  хрущял  и  образуване  на  костни  израстъци  във  вид  на  шипове (остеофити), като компенсация на разрушения хрущял и вследствие натоварване в края на прешлените с напредване на възрастта. Остеофитите при спондилозата са с форма на „човка на папагал”. Размерите им са различни, а посоката им възходяща и низходяща. Могат да приличат на скоби в междупрешленния диск, но пространството между прешлените остава широко, а не се стеснява за разлика от остеохондрозата. Лумбалната спондилоза – заболяване на гръбначния стълб в лумбалната област (най-често  L   –  L ),  водещо  до  дегенерация  на  предната  страна  или  влакнестия  пръстен  на 4 5междупрешленните  дискове  и  образуване  на  остеофити,  които  оказват  натиск  върху нервните окончания, излизащи от гръбначния мозък. Болестта засяга както жените, така и мъжете, като с напредване на възрастта честотата ѝ се увеличава и води до инвалидизация Дегенеративната лумбална спондилоза се отнася до смесена група патологии, свързани с дегенерацията на лумбалния сегмент и ограничаване на движението и свързаните с него патологии или клинични синдроми на дискогенна болка в гърба, остеоартрит на фасетна става и сегментарна нестабилност (K. Middleton, D. Fish, 2009) Етиология Лумбалната  спондилоза  се  класифицира  като  полиетиологична  патология,  тъй  като няколко  фактора  едновременно  влияят  на  нейното  развитие.  В  допълнение,  болестта  се нарича идиопатична. Най-честите причини са: Рискови фактори за възникване на спондилоза са: възрастта, заседнал начин на живот; наднормено тегло и затлъстяване; принудително неудобно положение за дълго време (често поради  специфични  условия  на  труд);  вродена  или  придобита  слабост  на  мускулно-сухожилния апарат; неправилна стойка; наследствена обремененост; прекомерна физическа активност; инфекциозни или възпалителни заболявания на костната тъкан или гръбначния стълб; чести травматични лезии в лумбалната област; нездравословно хранене; васкуларно   - 94 - PROCEEDINGS OF UNIVERSITY OF RUSE - 2020, volume 59, book 8.5. увреждане  с  атеросклероза;  различни  заболявания,  като  атеросклероза,  диабет  и  други. (Фигура 3) Aнкилозиращият спондилит (АС) е прототип в групата на спондилоартропатиите. (Pashkunova Yu., S. Yanev, N. Popov, 2014)   Фигура 3. Рискови фактори за възникване на спондилоза Oсновните симптоми вследствие на заболяването най-често се изразяват с болка в областта  на  гръбначния  стълб  на  поясно  ниво  преминаваща  в  към  тазобедрената  става, подбедрицата  и  пръстите  на  краката;  парестезии,  изтръпване  и  мускулна  скованост; намалено усещане при допир; умора; куцане; намалена подвижност в гръбначния стълб. През първия  етап  от  протичането  на  заболяването  се  развива  компенсаторна  реакция  на организма. Подобни промени често се случват в човешкото тяло на фона на естествения процес  на  стареене,  което  води  до  уплътняване  на  дисковете,  разположени  между прешлените. Това обяснява постепенното развитие на тази патология.(Kostadinov, D., 2000) Класификацията при лумбална спондилоза се определя от тежестта на възникване на патологичния  процес.  Според  промените  в  рентгенографското  образно  изследване лумбалната спондилоза се класифицицира на: Начален етап (степен I)  – налице са голям брой остеофити, които често се локализират на предния край на прешлените и постепенно стесняват вертебралния канал. Те обаче не се простират до съседни прешлени; Втори етап (степен 2) - патологичен растеж на костната тъкан около междинния мозък. Понякога съседни остеофити растат заедно, причинявайки деформация на прешлените и образуване на фалшива става; При трети етап се забелязва пълно сливане на остеофити и образуването на костна скоба. Това е източникът за ограничение на движението. Този стадий на прогресиране на заболяването често се усложнява от спондилоартроза. В този случай междупрешленният диск се сплесква между двата прешлена. В зависимост от степента на развитие, лумбалната спондилоза може да се раздели на: бавно,  умерено  и  бързо  прогресивна  и  фулминантна  -  тази  форма  се  диагностицира изключително рядко и само в случаите, когато образуването на остеофити е провокирано от друго заболяване. Началният етап (степен I) е най-благоприятният за кинезитерапия. С напредване на заболяването (степен II) е налице не само израз на болков синдром, но и рязко ограничаване на мобилността. В някои случаи това принуждава болният да смени работата си, защото не може  напълно  да  се  справи  със  задълженията  си.  При  III-та  степен  спондилоза  - работоспособността на пациента е намалена до висока степен и може да го инвалидизира трайно. Лечение  Няма  кардинални  подходи  за  лечение  на  спондилоза.  В  момента  се  използват консервативни техники за подобряване състоянието на гръбначния стълб и за облекчаване на симптомите.  Те  включват:  медикаментозна  терапия;  кинезитерапия  (специфични упражнения,  мануално-деблокираща  терапия,  масаж  и  др.);  физикална  терапия  за подобряване на местната циркулация (ултразвук, електрофореза, терапия с лечебна кал, UHF   - 95 - PROCEEDINGS OF UNIVERSITY OF RUSE - 2020, volume 59, book 8.5. терапия и др.), хомеопатия, източна медицина (акупресура, акупунктура), терапия с дву- или трифотонен лазер, Боуен терапия, Юмейхо терапия, Пилатес, йога и др. Оперативно лечение на  спондилоза  е  препоръчително  само  в  крайни  случаи.  Хирургичната  намеса  е  много рискова и се препоръчва, когато останалото лечение не е дало положителни резултати и болките са станали непоносими. Целта на доклада е да насочи вниманието на аудиторията към по-ефективния модел на възстановяване  при  спондилоза,  а  именно  –  чрез  индивидуална  двигателна  терапия, изготвена  според  рехабилитационния  потенциал  на  болния,  насочена  не  само  към симптомите а най-вече към първопричината и не на последно място – профилактиката от развитие на подобни страдания. Съвременна методика на кинезитерапията при спондилоза в лумбалния дял  Фигура 4. При скованост се поставя топла възглавничка разположена в долната част на гърба  за да  се  релаксират  околните  мускули  и  да  се  увеличи  притока  на  кръв  към  съответната зона. Това  може  да  бъде  особено  полезно  преди  физическа  активност. Ако  има  болка вследствие на физическа активност, ледът увит в кърпа, поставен в долната част на гърба е по-добрият вариант. Прилагат се не по-дълго от 30 мин наведнъж и не повече от 3-5 пъти на ден.  Почивка  на  легло  за  не  повече  от  3  дни.  При  болка,  особено  след  по-голяма  от нормалната физическа активност е уместно гърбът да се отпусне поне за 1-3 дни в леглото. (Фигура 4)   Фигура 5.  Носене на колан (лумбална ортеза) за не повече от 1 седмица. Коланът действа като "почивка в леглото", тъй като намалява налягането (напрежението) в долната част на гърба, но той е само временна мярка. Ако се носи повече от 1 седмица, мускулите около гръбнака ще отслабнат и състоянието може да се влоши.   - 96 - PROCEEDINGS OF UNIVERSITY OF RUSE - 2020, volume 59, book 8.5. Опорни  възглавници  и  „клинове“  под  колената  по  време  на  сън.  Поставянето  на клиновидна възглавница под коленете и горната част на краката, докато болният спи по гръб могат да осигурят известно облекчаване на болката. (Фигура 5)      Фигура 6. Разтягане на долната част на гърба преди ставане от леглото – главата е все още на възглавницата, коленете се изтеглят нагоре към гърдите. Ръцете обхващат  коленете и леко ги издърпват надолу и напред. Болният задържа това положение 15-30 секунди, преди да стане от леглото. Коленете не трябва да докосват гърдите,  ако това причинява болка. Целта на  упражнението  е  леко  усещане  за  разтягане  в  долната  част  на  гърба  и  нищо  повече. (Фигура 6)      Фигура 7. Според индивидуалното „усещане“ към упражненията продължителността им можете да варира до 1 час, 1-3 пъти седмично.  Възстановителните йога програми често  са  насочени към по-възрастни хора, но те могат  да  бъдат  чудесен  избор  за  всеки,  който  има  хронична  болка  в  долната  част  на гърба. Йога - упражненията могат да осигурят сходни ползи с упражненията, изпълнявани по време  на  терапевтичните  сесии  с  физически  упражнения. Въпреки  това,  повечето медицински специалисти вероятно биха препоръчали използването на йога като допълнение към физическата терапия, а не като заместител. (Фигура 7)      Фигура 8.   - 97 - PROCEEDINGS OF UNIVERSITY OF RUSE - 2020, volume 59, book 8.5. Болният лежи върху подложка за упражнения, с ръце встрани и раздалечени колене, ходилата са стъпили на пода. Фокусът пада върху корема - движения навътре и навън, като целта е да се натисне долната част на гърба към пода. Положението се задръжте за около 3-5 секунди,  след  което  следва  отпускане.  Правят  се  3  серии  от  10-15  повторения. Ако изпълнителят се затруднява може да се започне с 1 набор от 10 повторения и с времето да се напредва. Можете да се изпълнява ежедневно. (Фигура 8)            Фигура 9. Гореописаното упражнение може да се “затрудни”, като освен кръстосване на ръце над гърдите  се  извършват  едновременно  наклон  на  таза,  стягане  на  корема  и  повдигане  на раменете и лопатките от пода. Долната част на гърба, седалището и стъпалата са „залепени“ на пода докато се повдигат раменете. Работи се до 3 серии по 10-15 повторения всеки ден. Като допълнение лакътят може да докосва коляното. (Фигура 9)        Фигура 10.  Сетивността представлява възприемането, предаването и преработката на специфични дрaзненията от външната и вътрешна среда на организма. Тази информация е изключително необходима за организма при реакцията му с по– елементарна или по–сложна рефлекторна дейност.(Vasileva D., N. Petrova, I. Pavlova, 2015) Използване на валяк e добър начин за масажиране на гърба, а също така увеличава вероятността от деблокиране на някои гръбначни стави, особено тези в лумбалната област. Масажът  е  средство,  което  може  да  се  прилага  ежедневно  в  началото  и  в  края  на процедурите.  Редовното  масажиране  облекчава  стреса  и  може  да  свали  натрупаното напрежение в засегнатите области. (Фигура 10) В  съвременната  двигателна  терапия  се  използват  и  множество  уреди  и  апарати  за активно и пасивно раздвижване, като Важна особеност, която трябва да се спазва при тях е облекченото изходно положение на гръбначния стълб, от което се извършват упражненията. Разработването и използването на автоматизирани апарати за рехабилитация придобива все по-голяма  популярност  през  последните  години,  поради  тревожната  тенденция  от   - 98 - PROCEEDINGS OF UNIVERSITY OF RUSE - 2020, volume 59, book 8.5. застаряване на населението и заедно с това увеличаването на хроничните заболявания на опорно-двигателния  апарат  и  нервната  система,  водещи  до  нарушение  на  двигателната функция  на  пациентите.  Необходимостта  от  иновации  в  помощните  технологии  за ежедневните дейности и рехабилитация се оценява много високо.(Stefanova I., D. Bratanov, 2014)  Профилактика За предпазване от проблеми в областта на гръбнака, какъвто е  спондилозата, трябва да се следват няколко прости правила: предпазване на гърба от хипотермия; активен начин на живот - физическа активност (особено важна за хората, които са принудени да седят или стоят на работа дълго време); балансирано хранене; предотвратяване на силово натоварване на гръбначния стълб; поддържане на телесното тегло в нормални граници и др. (Фигура 11)     Фигура 11.  ИЗВОДИ  Няма определен „най-добър“ лечебен и възстановителен подход при дегенеративните промени в гръбначния стълб. Симптомите на всеки пациент са индивидуални, което налага и подходът към всеки да бъде индивидуален. Резултатите от редица изследвания и нашият опит  показват,  че  ежедневните  упражнения  и  двигателната  активност  с  адекватно натоварване, под контрола на специалист, въздействат върху оплакванията, чувството на болка и дискомфорт и помагат за възстановяването на двигателните дейности, предпазват от усложнения и дефинитивни промени. Съвременните подходи позволяват кинезитерапевтичните процедури да се извършват и в домашна среда, което прави възстановяването много по-ефективно, приятно и пълноценно.  