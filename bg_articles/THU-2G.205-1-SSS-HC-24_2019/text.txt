 ВЪВЕДЕНИЕ Феталната хирургия  е сравнително  нов дял в медицината и все още слабо позната на широката общественост в България. Бащата на феталната хирургия е американският професор Майкъл Харисън, който работи в UCSF (Калифорнийски  университет, Сан Франциско).  През осемдесетте години  той  прави  първите  опити  да  лекува  вътреутробно  малформации, несъвместими с живота или водещи такива, които водят до сериозни усложнения  на по-късен етап. Целта на  настоящия  доклад  е да представи  информация  на  студенти  от Русенския университет  „Ангел  Кънчев “относно  нови  хирургични  методи,  които  не  са традиционно коментирани  в дълбочина по време на обучителния курс. Предложен е литературен обзор на медицински  проучвания,  изследвания  и становища  на авторитети в областта на феталната хирургия.  ИЗЛОЖЕНИЕ Eтични съображения.                                                 40 Докладът е представен на студентската научна сесия на 09. 05. 2019  в секция Здравни грижи с оригинално заглавие на български език: СЪВРЕМЕННИ ДОСТИЖЕНИЯ НА ФЕТАЛНАТА ХИРУРГИЯ.   - 210 - PROCEEDINGS OF UNIVERSITY OF RUSE - 2019, volume 58, book 8.4.  Фундаменталният конфликт  във феталната хирургия  е оценяване на рисковете както за майката, така и за плода, като с преимущество е плодът. Майката е наблюдател и стремежът ѝ да участва в тази интервенция  води до риск. Основна намеса за спасяване на живота на плода изглежда  оправдана,  ако рисковете при  майката могат да бъдат сведени  до минимум  и е постигнат добър резултат за плода. Съществува риск от хистеректомия или руптура на матката и ако лекарят може да ги предотврати, плодът може да бъде толериран.  В повечето центрове,  в които се извършва фетална хирургия,  са създадени комисии  за контрол на плода, които да действат като мултидисциплинарни  консултативни  и качествени комисии.  Тези  комитети  преразглеждат  всяка  отделна  хирургична  процедура  за  плода, извършвана  в  тяхната  институция.  Тази  прохождаща  област  е  до  голяма  степен саморегулирана  чрез  ангажираността  на  участниците  в  Международната  асоциация  по фетална медицина (Encyclopedia of Global  Bioethics, 2016). Към  настоящия  момент  са  разработени  вътреутробни  интервенции  при  следните заболявания: • Диафрагмална херния • Кистозна аденоматодна малформация • Спина бифида • Тератом на кръстно-опашната област • Синдром на двойна трансфузия Вродена диафрагмална херния Вроденият  дефект  на  диафрагмата,  позволяващ  навлизане  на  коремните  органи  в гръдната  кухина,  се  означава  като  вродена  диафрагмална  херния  —  ВДХ  (Congenital diaphragmatic  hernia,  CDH). Тази  патология  води  до  притискане  на  развиващите  се бели дробове  на  плода  и  нарушава  тяхната  функция.  Поради  тези  усложнения  ВДХ  е животозастрашаващ дефект при  кърмачета и основна  причина  за смъртни случаи в резултат на две усложнения: ➢  белодробна хипоплазия  (непълно развитие); ➢  белодробна хипертония; Операцията се извършва под ултразвуков контрол с поставяне на анестезия на плода. С миниинвазивен  фетоскоп, в който има предварително  въведен катетър с флексибилен  балон, се прониква  през устата на бебето и се достига до горната част на трахеята под гласните връзки. Там балона се раздува и освобождава. Целта на раздутия балон е да задържи коремните органи  на  развиващия  се плод,  за да не притискат  белите му дробчета. Така те могат да продължат своето развитие в следващите седмици от бременността. По този начин течността, произвеждана  от белите дробове, не може да изтече през устата на плода, а се запазва, като разгръща белия дроб и подпомага растежа. Преди раждането поставеният балон трябва да бъде изваден, за да може новороденото да диша. През миналото  десетилетие се извършва  първата успешна  хирургия  на плод  с тежка диафрагмална херния в Калифорнийския  университет в Сан Франциско. Процедурата включва оперативно лечение на диафрагмен дефект, чрез хистеротомия и частично изваждане на плода.  Този подход, обаче, се оказва напълно  ефективен. Той използва фетоскопска техника, която е предимство, защото липсва майчината и свързаната с нея заболеваемост. Същата институция прави проучване, което показва, че преживяемостта на вътреутробно оперираните  деца е 75%, а на тези лекувани след раждането е 40-50%. Вродената  диафрагмална  херния  се  открива  при  ултразвуково  изследване.  До  20 гестационна  седмица трябва да се оцени  как са се развили  отделните  органи  и  дали има структурни  промени.  Тогава е необходимо  да се вземе правилно  решение.  Операцията  на диафрагмалната  херния  се прави  до  24  гестационна  седмица (Harrison  MR,  Albanese CT, Hawgood SB, Farmer DL, Farrell JA, Sandberg PL, 2001).   - 211 - PROCEEDINGS OF UNIVERSITY OF RUSE - 2019, volume 58, book 8.4.   Фиг. 1. Вродена диафрагмална херния (източник:  Stanford Children’s health) Вродена кистозна аденоматодна малформация Вродената кистозна аденоматодна малформация представлява рядка форма на патология на белите дробове на плода,  която е възможно  да бъде диагностицирана  пренатално  чрез ултразвуково  изследване.  Характерно  е образуването на редки лезии  на белия дроб, които могат да се получат от всяка паренхимна  тъкан на белия дроб.  Пренаталната диагноза се основава на ехографското визуализиране  на интраторакална маса, която може да бъде солидна, кистозна или смесена. Често се наблюдава хидрамнион, хидропс  или  плацентомегалия  (дебелина  на  плацентата  над  5  см). Ембрионите  с големи белодробни  лезии се влошават бързо и настъпва интраутеринен  леталитет. За тези случаи е открита фетална хирургична  намеса. Тя включва фетална торакотомия, лигиране  и резекция на кистата в белите дробове. Над 16 фетуси са претърпели  интервенция  с над 60% оцеляване (Adzick, N. S., M. R. Harrison, P. L. Glick et al. ,1985).   .   Фиг. 2. Вродена кистозна адематодна малформация (източник:  Medical express. Successful treatment for a severe case of fetal lung disorder CPAM)  Тератом на кръстно-опашната кост  Сакрококцигеалният  тератом е тумор на опашната кост, който  се развива още преди раждането на бебето. Тератомите са вид тумор на зародишни  клетки (тумор, който започва в клетките, породен от сперматозоиди или яйцеклетки). Съставени са от няколко различни типа тъкани, като например косми, мускули или кости. Появява се при 1 на 35 000 деца, повечето от които – момичета. В някои  случаи туморът може да бъде отстранен след раждането, но рискът от увреда на плода поради нарушено кръвообращение остава. Медиците обясняват, че той може сериозно да увреди плода заради проблеми с кръвообръщението.   - 212 - PROCEEDINGS OF UNIVERSITY OF RUSE - 2019, volume 58, book 8.4.   Хирургичното  лечение  включва  вътреутробна  резекция  на  тумора  или  ефективно спиране на притока на кръв към тумора, чрез радиоактивна аблация. Това е метод, чрез който се въвежда високочестотен ток и под действието му туморните клетки се разрушават (Flake, A. W., M. R. Harrison, N. S. Adzick et al. 1986).   Фиг. 3. Сакрококцигеален  тумор (макроскопски вид) (източник:  Сакрококцигеален тератом – представяне на клиничен  случай с преглед на литературата)  Спина Бифида Въпреки  че spina  bifida  не е фатална лезия, тя безспорно  може да бъде със сериозни последствия. В средата на 90-те са и първите случаи на оперирани  неродени  деца със спина бифида. Заради добрите резултати и въпреки високия риск през годините феталната хирургия  набира популярност.  През 2003  в САЩ стартира официално  национално  проучване  MOMS,  което трябва да оцени  ползите и рисковете от пренаталната хирургия  при  деца със спина бифида. Резултатите за децата преминали  операцията  преди раждането показват, че по-малък дял от тях се нуждаят от клапа за хидроцефалия  и имат по-добри двигателни умения, в сравнение с деца, които са оперирани  след раждането си (Velie EM, Shaw GM, 1996). Към днешна  дата над  100  жени  и  техните  фетуси  са преминали  през  хирургична интервенция  за възстановяване на гръбначния дефект, но нито един плод не е бил излекуван от  болестта. Публикуваните  доклади  и  неформалните  проучвания  показват,  че повечето фетуси  не  показват  значително  подобрение  в  нивото  на  парализа  в  сравнение  с  това, наблюдавано след оптимална постнатална грижа. По този начин намалява необходимостта от хирургичната  намеса. Съществуват и огромни рискове след операцията:  руптура на матката, преждевременно  раждане,  мъртъв плод.  Тъй като дългосрочните  резултати  са неизвестни много жени избират прекратяване на бременността или постнатални грижи  за техните болни фетуси (Petzold A, Stiefel D, Copp AJ, 2005).     Фиг. 4. Спина бифида  (източник:  The stem cellar. Stem cell byproducts provide insight into cure for spina bifida)     - 213 - PROCEEDINGS OF UNIVERSITY OF RUSE - 2019, volume 58, book 8.4.   Трансфузионен синдром при близнаци Трансфузионният  синдром  при  близнаци  е  усложнение  при  монохорионните  и моноамниалните  близнаци,  тъй като поради  факта, че споделят обща плацентарна  маса и фетоплацентарно  кръвообращение.  Най-често  потокът  на  кръв  между  близнаците  е сравнително  равномерен,  но когато има дисбаланс на кръвния  поток  през тези кръвоносни съдове става така, че единият близнак „краде“ кръвоснабдяването на другия, което в крайна сметка води  до  смърт на  двамата  близнаци.  Плодът  с  по-голям  кръвен  поток  се  нарича приемник,  а плодът с по-малко  се нарича  донор.  При този синдром  възникват васкуларни анастомози:  артерия с артерия,  артерия  с вена и вена с вена. Най-тежкият  вариант  е при комуникация  на артерия с вена. Ранните белези за този синдром се разпознават още в първи триместър,  чрез  скрининг  тест  за  анеуплоидии  посредством  измерване  на  нухалната транслуценция  в 11-12 г.с. Ултразвуковото изследване във втори триместър е златен стандарт за поставяне на диагнозата. Таблица 1 показва начин за доказване на този синдром. Разликата е в околоплодната  течност между близнаците,  полихидрамнион  с напрегнат пикочен  мехур при единия и олигохидрамнион  с празен пикочен мехур при другия.  Таблица 1. представя начини за доказване на този синдром по метода на Quintero  Двата пикочни  мехура са видими Стадий I Нормална Доплер находка Не се визуализира  пикочен мехур при  донорна Стадий II нормална Доплер находка Патологична Доплер находка при двата близнака. Стадий III  Обратен/ липсващ кръвоток в умбиликалната артерия. Липсващ/негативен  пулсативен кръвоток в Дуктус венозус Перикарден излив, плеврален излив, асцит или хидропс Стадий IV при един от близнаците. Стадий  V  Интраутеринна смърт на един от близнаците  Третиране на трансфузионния  синдром: ➢  Септостомия  Интраутеринно  отваряне на междуфеталната амниотична мембрана чрез игла 18G, водена под ултразвуков контрол. Така се цели да се уеднакви околоплодната  течност и амниотичното налягане в сака на донора и реципиента. Днес този метод е отхвърлен, защото могат да доведат до псевдо моноамниални  бременностти, които  от свой ред да доведат до увиване  на пъпна връв. ➢  Амниодренаж Проникване  отново  с игла  18G  в  сака на  реципиента  и  дрениране  на  излишъка  от амниотична  течност, като се цели  намаляване на вътрематочното налягане от напрегнатият полихидрамнион,  за да се предотврати преждевременно раждане. ➢  Фетоскопска лазер коагулация на плацентарните анастомози  Под локална,  епидурална или спинална  анестезия и непрекъснат ултразвуков контрол се прониква  с канюла с диаметър 2,2 мм, в която е поместен ригиден  2 мм фетоскоп до сака на близнака реципиент.  Мястото на проникване  е избрано предварително. След визуализация  на комуникиращите  анастомози  се  пристъпва  към  лазер  коагулация  с  лазерно  влакно. Процедурата трае около 30 мин. в 16-26 г. (Chaveeva P., Andreeva P., Shterev A.,2014).  ИЗВОДИ  Принципите,  разработени  през  1980  г.,  които  лежат  в  основата  на  клиничното приложение  на  феталната  хирургия,  остават непроменени:  документиране  на  история  за нелекувана  болест  на  матката,  здрава  патофизиологична  обосновка  за  лечение  преди   - 214 - PROCEEDINGS OF UNIVERSITY OF RUSE - 2019, volume 58, book 8.4.  раждането, сигурност за безопасност и ефикасност на феталната процедура (Chervenak, F. A., & McCullough,  L. B. 2014). Макар  и  феталната  хирургия  да  не  е  пряка  отговорност  и  централен  интерес  в компетенцията на акушерките, необходимо е здравните специалисти,  работещи в областта на пренаталните грижи да имат добра ориентация и познания в областта. Множество изследвания насочват,  че  оптимален  здравен  резултат  за  пациентите  дава  подходът  на мултидисциплинарния  екип. За него играе значима роля и акушерката, бидейки най-близо до жената,  тя  може  д  аокаже  нужната  информационна,  психо-емоционална  подкрепа,  да оптимизира  работата на мултидисциплинарния  екип и да асистита адекватно при лекарските процедури.  Превенцията  е също толкова  значима  – в рамките  на  женската консултация, акушерката  е тази,  която  следва да отличи  норма  и  патология  и  да насочи  жените  към необходимия  специалист  навременно  при  първи  съмнения  за проблем  с протичането  на бременността.  