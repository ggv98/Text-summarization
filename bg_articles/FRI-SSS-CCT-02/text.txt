 ВЪВЕДЕНИЕ “21.7% от хората в големите градове са със затруднен достъп до медицински услуги. Основните причини са липса на медицинска помощ в близост.”(Dimitrov, S., 2008) Липсата  на  достъпно  здравеопазване  е  основен  проблем,  стоящ  пред  обществото. Процесът по намиране на подходящ лекар, особено за младите пациенти, се оказва още по-труден. Прегледа при лекар е неизменна част от живота на всеки човек. За запазване на преглед често са необходими няколко действия, броят на които може да бъде значително намален, а времето по процедурата – съкратено. Единна  система  за  записване  на  прегледи,  водене  на  здравен  картон  и  обмен  на съобщения между лекари, пациенти и здравни организации, би могла значително да облекчи тромавия процес.   ОБЗОР НА СЪЩЕСТВУВАЩИ РЕШЕНИЯ Съществуват редица сайтове и платформи, предлагащи на своите посетители по-лесно намиране на специалисти, запазване на часове за преглед и по-лесен достъп до медицински услуги. Далеч не всички са развити до нивото, на което се предполага да бъде една такава услуга, но много от тях предлагат интересни решения и подходи. Сравнителен анализ между няколко български и чуждестранни платформи е показан в табл. 1.                                                   12 Докладът е представен на студентската научна сесия на 27 април 2018 г. в секция „Комуникационна и компютърна техника“ с оригинално заглавие на български език: Уеб-базирана система за запазване на прегледи при лекар   - 60 - PROCEEDINGS OF UNIVERSITY OF RUSE - 2018, volume 57, book 3.4. Таблица 2. Сравнителен анализ на съществуващи решения Платформа  DocPlanner  Planner  Superdoc  ZocDoc Полша, Турция, Испания, Италия, Произход  България  България  САЩ Мексико, Аржентина, Чили Запазване на Намиране на  Намиране на час за лекар, Основни  лекар,  лекар,  Намиране на фризьор, функционалности  запазване на  запазване на  лекар масажист, час  час фитнес Наличие на отзиви  Да  Не  Да  Да Намиране на  По град или  По болест или По държава  По град лекар по критерии  специалист  град  От  проучването  е  видно,  че  много  от  системите  имат  потенциал  и  възможност  за развитие. Разработката на една система, която да обобщава различните функционалности на съществуващите решения би била ефективна и полезна.  ИЗИСКВАНИЯ КЪМ СИСТЕМАТА Произхождайки от  направения анализ на съществуващите решения и проучване на потенциални пациенти и бъдещи потребители на системата, са съставени два списъка с изисквания  към  нея  –  основни  изисквания,  които  ще  са  достатъчни  за  базовото  ѝ функциониране и изисквания, които да ги допълват, но да не спират нейната работа при евентуалната им липса. Тези два списъка определят и основните типа профили – безплатен и платен.  Основни изисквания към системата Набор от базови функционалности дават възможността на всеки потребител в системата да се регистрира, като по този начин му бива създаден автоматично здравен картон. Здравният картон има за цел да обедини цялата история на заболяванията на пациента, давайки му удобството да преглежда изследванията си, предписаните му лекарства и дори да поръча лекарствата  директно  от  приложението.  Основното  предимство  на  здравния  картон  е централизирането на информацията и достъпа до нея по всяко време и място. Приложението е  уеб  базирано,  което  дава  необходимата  гъвкавост  то  да  бъде  достъпно  до  всички потребители, независимо от тяхното местоположение и възраст.  В приложението участват три основни типа профили, условно наречени: пациент, лекар и фармацевтична компания. Всички профили, с изключение на пациентите, ще имат версия за безплатен или платен достъп. Базирайки се на приходите от месечните абонаменти на лекарите и фармацевтичните компании, приложението ще може да генерира приходи, достатъчни за издръжката му. Едно от задължителните изисквания е пациентите да не бъдат допълнително обременявани с такси за използването  на  услугата. С представеното  по-горе решение, е възможно изискването да бъде удоволетворено, предоставяйки пълната функционалност на пациентите безплатно. Тъй като основната дейност, която ще се предлага, е лесното записване на часове за преглед,  базово  изискване  е  всички  стъпки  да  бъдат  опростени  и  минимизирани. Предложението това да бъде направено е, чрез добавянето на вече споменатия профил „лекар“.   - 61 - PROCEEDINGS OF UNIVERSITY OF RUSE - 2018, volume 57, book 3.4. Всеки лекар може да се регистрира, като му се предоставя възможност да изгради свой график, отбелязвайки свободните си часове. Така, когато пациент влезе в приложението и намери своя лекар, ще може да види свободните му часове и да запази най-удобния за него. Разбира се, не се изключва и възможността от злоупотреби, затова всяка заявка преминава през лекаря за преглед и потвърждение. Това прави стъпките 3, което в много случаи е общия брой от стъпки, но има няколко ключови предимства за използването на системата: а) търсенето на лекаря, контактните му данни и мнения за него са на едно място, видимо за всеки, б) добавянето на график от страна на лекаря може да става по всяко време, позволявайки му да бъде гъвкав и динамичен  и  в)  пациентът  може  да  запази  часа  си  по  всяко  време  на  денонощието, премахвайки неудобството от „подходящо време за записване“. След извършен преглед, а дори и по време на самия преглед, лекарят въвежда данни от прегледа в картона на пациента. Предписаните лекарства от прегледа също биват въвеждани, а след като пациента влезе в системата, същите лекарства му биват предлагани за закупуване. Това е основно изискване към профила „фармацевтична компания“. Всяка компания или аптека може да се регистрира за безплатен профил, като добавя своите лекарства за продан. По  този  начин  търговците  се  появяват  на  нов  пазар,  какъвто  е  онлайн  търговията, увеличавайки продажбите и позициите си.  От проведеното проучване се установи, че начините за намиране на лекар са прекалено общи и крайно не достатъчни. В по-голямата част от проучените решения се забеляза търсене на лекар по град или специалност. В много от случаите това е достатъчно, но когато пациент има нужда от лекарска помощ, той може да опише собственото си състояние в момента и не винаги е наясно какъв специалист му е необходим. Изхождайки от тази гледна точка, пред системата се поставя изискването търсенето на специалист да може да става и чрез описание на симптомите или въвеждане на болест. Така предварително дефинирани алгоритми биха дали предложение за подходящ специалист, като основни критерии ще бъдат близостта му до пациента и неговия рейтинг в системата.  Допълнителни изисквания Всички  изисквания, поставени  като  основни,  имат  за  цел  да  предоставят  набор  от основни функционалности, напълно подходящи за функционирането на системата. Те са достатъчни за базовата работа на всички звена в системата, но не описват пълния капацитет от възможности на проекта. Тъй  като  допълнителните  изисквания  не  влияят  на  основната  функционалност  на системата, а я надграждат и обогатвят, то логично достъпът до тях е възможен с платените профили. С допълнителните възможности профилът от тип „лекар“ ще може да:   Генерира финансови отчети за извършените прегледи;   Комуникира директно с други лекари и организации през системата;   Получава  данни  за  прегледите  и  изследвания  на  своите  пациенти  от  други специалисти;   Насрочва специализирани прегледи;   Интегрира системата с външни приложения като Google Calendar, Gmail и т.н. Всички функционалности, които профилът „лекар“ получава като пакет, имат за цел да намалят  драстично  времето  по  административна  работа,  за  да  остане  повече  време  за обслужване на пациенти. Основен доход на системата ще бъде и рекламата на лекарства.  Тук активно биха участвали регистрираните аптеки и фармацевтични компании. Честа практика е лекарите да предлагат лекарства на избрани компании, имайки някакви споразумения с тях. На всеки пациент,  решил  да  поръча  и  закупи  лекартсво  от  системата,  ще  му  бъде  предложен  и заместител, с който той да сравни и избере. Факт е, че търсенето на лекарства е огромно, а признак за намаляването му няма. Инструмент като текущата система, би могъл да даде богат   - 62 - PROCEEDINGS OF UNIVERSITY OF RUSE - 2018, volume 57, book 3.4. набор от предложения на пациентите, а аптеките от своя страна ще предлагат продуктите си на достъпна цена, изхождайки от конкурентните цени. Предимство за аптеките би била и опцията за преференциални цени и отстъпки към група лекарства,  лекари  или  пациенти.  Модул,  грижещ  се  за  ценообразуването,  ще  направи управлението на продуктите лесно и по-евтино, като ще се елиминират разходи по склад на скъпоструващи и редки лекарства.  ОЧАКВАНИ ТРУДНОСТИ Трудностите и рисковете, стоящи пред системата не са малко – изработка на надежден софтуер, който да осигури постоянен достъп на лекари и пациенти, голяма вероятност от недоброжелатели,  целящи  да  използват  системата  за  неморални  и  неправилни  действия, популяризиране  на  системата  сред  обществото,  интеграцията  с  болнични  заведения  и организации, и т.н.. За да се избегнат накои от очакваните проблеми, се вземат предвид някои основни мерки за сигурност:   Криптирана връзка на заявките;   Разпределение на данните на различни сървъри и точки по модела на CDN13, за да може достъпът да бъде постоянен, а връзката по-бърза и надеждна;   Преглед и верификация на всеки регистриран пациент;   Преглед и верификация на всеки регистриран лекар;   Преглед и верификация на всяка регистрирана фармацевтична организация;   Потвърждение на всеки записан час от лекар;   Ограничение на достъпа до личните данни на пациента – само лекарят, който обслужва пациента, ще може да вижда данните му.  ИЗВОДИ  Реализацията на уеб-базирана система за управление на здравен картон и прегледи е необходимост, произлизаща от нуждата за по-достъпни здравни грижи.  Събирането на всички процеси и данни по обработката на преглед на едно място ще повиши силно ефективността на всички участващи потребители. Имайки всички данни за прегледа, симптомите, резултатите и изписаните лекарства на едно място, пациентите ще имат пълна информация за своето здравно състояние. Целта на системата е тя да бъде основно приложение за управление на електронните картони и съпътстващите ги обработки. Начина на запазване на час или издаване на рецепта ще бъде унифициран, като това ще създаде стандарт за работа и ще повиши качеството на предлаганите услуги.  БЛАГОДАРНОСТИ Този доклад се публикува със съдействието на проект 2018-EEA-01 „Методи за събиране, организация,  достъп,  обработка  и  анализ  на  големи  обеми  от  структурирани  и неструктурирани  данни“,  финансиран  от  фонд  „Научни  изследвания“  на  Русенски университет „Ангел Кънчев“.  