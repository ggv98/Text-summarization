 ВЪВЕДЕНИЕ В световен мащаб има 36.9 милиона ХИВ инфектирани. От тях 75% знаят, че са ХИВ позитивни. Малко над 50% имат достъп до антиретровирусна терапия (АРТ). В България  през 2018 г. 94% от хората, живеещи с ХИВ, които са регистрирани в лечебните заведения, са на АРТ лечение. За жалост все още тестването за ХИВ сред обществото остава ниско. Според  проучванията  около  120  000  -  160  000  жени  в  Съединените  щати  са инфектирани с вируса на СПИН. Всяка година около 6 000 - 7 000 от заразените с ХИВ жени раждат.  Около  90  %  от  инфектираните  с  вируса  деца  са  били  заразени  по  време  на раждането. Ето защо темата за бременност и СПИН е изключително важна.  Ако бременна жена е инфектирана с вируса на СПИН, тя може да предаде вируса на нейното дете по време на бременност. Ако жената не се лекува по време на бременността си, едно на четири деца, които се раждат, е заразено с HIV, а от незаразените новородени около 5-15  %  се  инфектират  при  кърмене  от  заразената  майка.  Съвременното  медикаментозно лечение е изключително ефективно в борбата за предпазване на предаване на инфекцията от майката на детето.  ИЗЛОЖЕНИЕ През 1983 г. френските вирусолози Люк Монтание и Франсоаз Баре-Синуси откриват LAV  -  лимфаденопатичен  вирус.  През  същата  година  в  лабораторията  на  американски биомедицински  изследовател  Робърт  Гало  е  открит  HTLV  -  Т-лимфотропен  вирус. Независимо едни от други, учените са предположили, че горепосочените ретровируси могат да предизвикват СПИН.  52  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: БРЕМЕННОСТ И  ХИВ.   - 289 - PROCEEDINGS OF UNIVERSITY OF RUSE - 2020, volume 59, book 8.5. През 1986 г. е доказано, че вирусите, които са открити през 1983 г. са генетично идентични.  Първоначалните  наименования  на  вирусите  са  били  премахнати  и  е  било предложено друго название - ХИВ. Абревиатурата произлиза от английската дума HIV (Human Immunodeficiency Virus) и означава човешки имунодефицитен вирус. Вирусът  намалява  ефективното  функциониране  на  имунната  система,  поразява клетките и органите, които осигуряват способността на организма да противодейства и да се защитава срещу външни болестотворни вируси, бактерии и гъби, както и да контролира процесите, които водят до злокачествени заболявания. СПИН – Синдром на придобита имунна недостатъчност. Това е заболяване на имунната система, причинено от човешкия имунодефицитен вирус – ХИВ. Пътища на предаване: 1. Полов път: -  вагинален  сексуален  акт  -  при  съприкосновение  на  течности  с  лигавицата  на партньора съществува риск от предаване на вируса; - анален сексуален акт - най-висок риск от заразяване поради лесната ранимост на лигавицата в областта на ануса и честото разраняване; - орален сексуален акт  - минимален риск, но все пак съществува (при наличие на ранички в устната кухина). 2. Вертикален път: възможно е предаването на ХИВ от бременна жена на плода й, както по време на бременността чрез общата кръвоносна система, така и в хода на раждането или при кърмене. 3. Инжекционен и инструментален път: при употреба на инфектирани спринцовки, игли, катетри, сонди и други. 4. Хемотрансфузионен път: при преливане на инфектирана кръв, плазма, еритроцитна, тромбоцитна и левкоцитна маса. Кръвта и кръвните продукти, използвани в медицинската практика в България след 1986 г. задължително се изследват за вируса на СПИН. Това намалява максимално риска от заразяването при хемотрансфузия. 5.  Трансплантационен  път:  заразяване  възниква,  както  чрез  присаждане  на  костен мозък, заразени органи, така и със семенната течност при изкуствено оплождане. 6. Професионален или битов път: възниква чрез наранена кожа и лигавици при лица, контактиращи с кръвта или други телесни течности. Международната  общност  отбелязва  1-ви  декември  –  Световния  ден  за  борба  със СПИН  и  организира  Европейска  седмица  за  изследване  за  ХИВ  и  вирусни  хепатити  в периода – 22-29 ноември 2019 г. Относно начина на инфектиране от Януари- 2019 г. до Ноември  –  2019  г.  в  България  тенденцията  се  запазва  –  фиг.  1 (http://www.mh.government.bg/bg/novini/aktualno/v-blgariya-97-ot-horata-s-hivspin-sa-na-terapiya/).  16%Инфектирани при полов пътинфектирани при инжекционен и инструментален път84%  Фиг. 1 Инфектирани пациенти от януари 2019 година до ноември 2019 година     - 290 - PROCEEDINGS OF UNIVERSITY OF RUSE - 2020, volume 59, book 8.5. Симптоми:  След навлизането на ХИВ в организма, заболяването преминава през няколко етапа и достига до състояние, което се характеризира като СПИН (https://www.cdc.gov/). 1) Стадий на остра първична инфекция (ранен етап на ХИВ) – обикновено симптомите се появяват в рамките на 1-4 седмици след заразяване с вируса. Появяват се главоболие, диария, гадене и повръщане, мускулни и ставни болки, възпалено гърло, червен обрив по торса, треска, нощно изпотяване, подути лимфни възли, общо неразположение.  2) Стадий на безсимптомна инфекция (втори етап) – асимптоматичен (латентен). При деца, заразени от майките си по време на бременността и раждането, безсимптомният период трае 2 години. При заразените деца се наблюдава изоставане в развитието. 3) Стадий на развит синдром на придобита имунна недостатъчност (СПИН). Когато броят на CD4 Т-клетките падне под 200, хората са с диагноза СПИН. Много от тежките симптоми  на  инфекцията  произлизат  от  опортюнистичните  инфекции,  които  се появяват, тъй като имунната система на организма е увредена. Появяват се бърза загуба на тегло, повтаряща се треска, постоянна кашлица, нарушения в зрението, увеличени лимфните възли, чести инфекции, червени, кафяви, розови или морави петна по или под  повърхността  на  кожата  или  лигавиците,  депресия  и  други  неврологични отклонения. Диагноза. Най-използваният метод за установяване на инфектирани с вируса на СПИН е Елайза (Eliza). Тестът обикновено се провежда като първи за установяване на инфекцията. Той открива антитела, които се развиват в тялото срещу вируса на СПИН. В случай, че резултатът е положителен, тестът се повтаря и ако резултатът отново е положителен, се провеждат други изследвания, за да се потвърди диагнозата. Тестът Уестърн блот (Western blot) е друг вид изследване за вируса на СПИН, който се провежда  за  потвърждаване  на  положителен  тест  Eliza.  Този  тест  открива  специфични протеини, които се намират в инфектирания с ХИВ. Комбинацията от положителен Елайза и положителен Уестърн блот тест дава 99.9 % сигурност за наличие на ХИВ инфекция. Лечение. Без лечение средната преживяемост след инфекция с HIV е около 9-11 години в зависимост от HIV подтипа. След диагностициране на СПИН, ако не е налично лечение, преживяемостта варира между 6 и 19 месеца. Високо активната антиретровирусна терапия (HAART) и подходяща превенция на опортюнистичните инфекции намаляват смъртността с 80 % и повишават продължителността на живота за новодиагностициран пациент в млада възраст с 20-50 години. Тези, които са диагностицирани късно (с броя на CD4 клетките под 350) е по-вероятно да имат лоша прогноза. Антиретровирусната  терапия  включва  употребата  на  комбинация  от  лекарства  за лечение на ХИВ и се приема всеки ден. Помага на пациентите да предпазят имунната си система и да останат здрави. АРТ не може да излекува инфекцията, но може да намали количеството на вируса и така да помогне на пациентите да водят по-дълъг и пълноценен живот, както и да се минимизира риска от предаване на вируса. В България от 2016 г. пациентите могат да започнат лечение веднага, независимо от броя на CD4 клетките в кръвта (www.oxfam.org). СПИН по време на бременност Заразените с вируса на СПИН жени, като всички останали, могат да забременяват и да имат здрави деца. Множеството контролни наблюдения и изследвания доказват, че не се наблюдава  и  установява  сериозно  клинично  влошаване  на  болестта  при  HIV  – положителните бременни жени. Счита се, че бременността има само незначително влияние върху протичането на инфекцията, както и за прогресирането на AIDS-заболяването. Ако бременната няма ХИВ-тест преди бременността, е задължително да се направи експресен такъв при постъпване за раждане. Той е необходим за определяне начина на родоразрешение и вземането на необходимите предпазни мерки. При всяка бременност на жена със серопозитивен тест и съпруг с положителен тест е правилно двойката да бъдат консултирани  и  диспансеризирани  в  центрове  по  сексуално-трансмисивни  заболявания.   - 291 - PROCEEDINGS OF UNIVERSITY OF RUSE - 2020, volume 59, book 8.5. Трябва  да  се  вземе  точно  и  отговорно  решение,  след  допълнителни  разяснявания, консултации  и  взаимност  между  двете  страни  (прекъсване  на  по-ранна  бременност  или нейното доизносване (https://bg.gsk.com/media/827924/hiv-contest-journalists.pdf). Налага  се  редовно  следене  на  количеството  на  CD4  Т-клетките.  По  време  на бременността е необходимо лечение с високо активни антиретровирусни медикаменти, а по време  на  самото  раждане  –  инфузия  с  azidothymidine.  Когато  бременната  приема антиретровирусни медикаменти по време на бременността, се понижава риска от предаване на  вируса  на  бебето  до  под  2  %.  Ако  не  са  взети  мерки  и  не  е  започнато  лечение, вероятността за предаване на HIV инфекцията по време на раждането е 10-20 %. Последните световни становища и анализи за начина на водене на раждането са в полза на Sectio Caesarea, поради това че е установено определено намаление на риска от предаване на ХИВ – инфекцията върху деца, родени по абдоминален път. Това се дължи на факта, че времето за контакт с HIV-инфектираните телесни течности на майката е много по-малко в сравнение с нормалното (вагинално) раждане.  След  раждането  новороденото  се  изследва  задължително  за  наличие  на  вродено заболяване. По-добре заразената с вируса на СПИН майка да не кърми бебето си, защото вирусът  може  да  се  предаде  чрез  майчиното  мляко.  Освен  това  вирусът  на  СПИН  в майчиното  мляко  е  с  много  висока  концентрация.   Наблюдението,  раждането  и  част  от пуерпералния  период  се  извършват  при  строго  спазване  на  правилата  за  асептика  и антисептика  и  професионална  комуникация  между  пациент  и  обслужващ  медицински персонал (Shterev, A., Dimitrov, A., Nikolov, et al., 2014).   ИЗВОДИ Болестта СПИН често се свързва със забранени теми като  сексуални отношения и използване на наркотици и затова дискусията за това как да се предпазим може да бъде трудна.  Често  болните  се  страхуват  да  признаят  за  болестта,  тъй  като  могат  да  бъдат дискриминирани  заради  морални  предразсъдъци  в  обществото  и  дори  в  семейството. Предразсъдъците  към  болния  забавят  диагностиката  и  лечението.  Те  пречат  и  на предпазването, тъй като хората често се боят да дискутират темата за болестта. Макар все още ваксина срещу вируса да не е създадена, в момента се предлага т. нар. преекспозиционна  профилактика  –  чрез  която  се  позволява  с  предварителна  медикация (прием  на  медикаменти),  за  да  се  осигури  защита  от  заразяване.  Пост-експозиционна профилактика  (ПЕП)  означава  прием  на  антиретровирусни  медикаменти,  колкото  е възможно по-скоро след контакта с ХИВ. ПЕП трябва да започне възможно най-скоро след контакта с ХИВ и не по-късно от 72 часа. Терапията с три антиретровирусни лекарства би следвало  да  продължи  4  седмици,  особено  ако  лечението  се  понася  добре.  Пост-експозиционната терапия се предписва за след рисков секс, както и за медицински лица, попаднали в рискова обстановка – например опръскване с кръв от ХИВ- позитивен пациент при медицинска манипулация, пробиване на ръкавица при инжектиране и подобни.  