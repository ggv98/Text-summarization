 ВЪВЕДЕНИЕ Съвременните медицински специалисти са с нова визия и самочувствие, базирани на качествената професионална подготовка, която те получават в медицинските висши училища. По време на обучението си те формират не само професионалните си компетенции, но и личностни качества, необходими им за упражняване на професията (Milcheva, H.,2012) В продължение на четири години обучаваните се формират както професионалисти, готови да полагат здравните грижи на необходимото професионално ниво. Условията на реформи поставят пред тях нови предизвикателства и изисквания за проява на гъвкавост, етичност и професионализъм. Съвременните изисквания при обучението на медицинските сестри и акушерките, както и възможностите и условията, които предлага образователната среда в рамките на университетската структура са предпоставки за въвеждането на адекватен модел за обучение по една от задължителните им учебни дисциплини, който да удовлетвори потребностите на участниците в учебния процес (Hristova, Tsv., T. Todorova, M. Markova.,  16 Докладът е представен на студентската научна сесия на 19.05.2021 г. в секция „Здравни грижи“  с оригинално заглавие на български език: ПРЕДИЗВИКАТЕЛСТВАТА ЗА РАБОТА В УСПЕШЕН ЕКИП ПРЕД НОВИТЕ ПРОФЕСИОНАЛИСТИ В ЗДРАВЕОПАЗВАНЕТО.   - 100 - PROCEEDINGS OF UNIVERSITY OF RUSE - 2021, volume 60, book 8.5. 2021).  Усвояването на умения за работа в екип е ключово за професията на медицинските специалисти, като в същото време подобрява чувствително социалните умения, повишава самоконтрола, самооценката и самочувствието от успешно свършената работа. Всички екипи стигат до различни резултати, но ефективност в работата се получава само, когато работата е базирана на сътрудничество и взаимодействие, лична отговорност на всеки от участниците (Nikolova, M., 2011). В последните години все повече се налагат екипите и екипната работа като част от организациите. Ефективността на екипите се е доказала многократно, когато става въпрос за постигане на по-добри резултати, отколкото би могъл отделния човек (Hristova, Tsv., 2020). Екипите могат да бъдат по-гъвкави и поемат повече рискове, раждат повече идеи, а и хората, в тях, се мотивират взаимно. Звучи добре, но защо тогава някои екипи са много, много успешни, а при други ги крепи единствено думата „екип“?   ИЗЛОЖЕНИЕ  Какво е работа в екип? Понятието “екип” се превърна в съвременен термин на ежедневието. В обявите за работа често се изискват от кандидатите умения за работа в екип. През последните години уменията за работа в екип се превърнаха в ключова квалификация в професионалния живот, които Nikolova, M., (2011) цитира.  •  Според  Франсис  и  Янг:  „Екипът  е  енергична  група  от  хора,  посветили  се  на постигането на общи цели. Работят добре заедно, разбират се и съвместната им дейност води до високи резултати”.  •  Според  Катсенбах  и  Смит: „Екипът  представлява  малка  група  от  хора с взаимнодопълващи се умения, които са се посветили на една обща цел, имат общи задачи и подход, за които са отговорни един пред друг„. •   Според други автори (Флеминг, Рос, Билингтън и др.), екипът е комбинация от действия, които се извършват от двама или повече души, или група, чрез които всеки човек допринася със своите уникални умения, способности, мнение и индивидуалност за единството и ефективността на екипа, с оглед постигането на общи цели.  Как да развиваме умението за работа в екип?  Поддържането на силна среда за работа в екип в сестринските грижи може да подобри знанията на всеки нов колега. Работейки заедно, медицинските сестри могат да научат нови стратегии, техники или информация за конкретни диагнози. Това увеличава общите знания на екипа, тъй като медицинските сестри могат да идват от различни обучения и опит (Hristova, I., 2017). Най-опитните медицински сестри също могат да помогнат на нови професионалисти или такива, които идват от друго място (Vasileva, N., 2014).  В  допълнение,  екипната  работа  позволява  на  колегите  -  медицински  сестри  да  се запознаят със силните и слабите страни на други професионалисти.   Lambovska, M., (2013) класифицира характеристиките на екипа в три групи  •  Характеристики на формиране на екипа;  •   Характеристики на дейността на екипа;  •   Характеристики на резултатите на екипа. Характеристиките на формиране на екипа се определят като:  · Ясно дефинирани цели и задачи;  · Структурни характеристики на екипа, като в това число се включват размер и състав на екипа, роли, статус и норми на екипа. Характеристиките на дейността на екипа според автора се определят като:  - Систематичност и гъвкавост на екипните процеси и процедури;  - Вземане на решения от екипа;  - Сътрудничество и  ефективност на комуникациите в екипа; - Атмосфера в екипа, Сплотеност, Подкрепа (съпричастност),  Доверие, Лидерство,  Споделени ценности, Ангажираност на членовете на екипа.   - 101 - PROCEEDINGS OF UNIVERSITY OF RUSE - 2021, volume 60, book 8.5. Процесите на вземане на решения и преодоляване на конфликти в екипа се определят от някои  автори  като  ключови  характеристики  на  екипа  и  предпоставки  за  успешното  му представяне. Характеристиките на резултатите на екипа се определят като:  - Изпълнение на целите на екипа;  - Удовлетвореност на заинтересованите страни към представянето на екипа;  - Удовлетвореност на членовете на екипа.  Естеството на целите на екипа зависи до голяма степен от характера на неговата дейност. В този смисъл показателите, чрез които се измерва степента на изпълнение на целите на екипа са  специфични  и  разнообразни.  Най-общо  тези  показатели  се  класифицират  според  M. Lambovska (2013) в две групи: показатели с обективен характер и показатели със субективен характер. Показателите с обективен характер се отнасят до резултати от дейността на екипа, които се описват количествено. Показателите със субективен характер се отнасят до резултати от дейността на екипа, които се описват с качествени (експертни) оценки.  Защо е важно да развиваме умението за работа в екип?  Уменията  за  работа  в  екип  са  комплексни,  защото  включват  в  себе  си  умения  за общуване, умения за решаване на конфликти, умения за взимане на решение, умения за планиране и организиране и др. Работата в екип учи преди всичко на колегиалност, гъвкавост, доверие, отговорност, отдаденост, сътрудничество, приспособимост към различни ситуации и различни характери. Работата в екип учи как заедно да откриваме правилното решение на проблема и как чрез индивидуалните умения, и усилия допринасяме за общото благо и просперитет. Това създава стабилна среда, в която недостатъците на едни се компенсират от уменията на други и обратното. Именно тази симбиоза е гаранция за успеха. (Tasheva, E., 2018) Добрата  работа  в  екип  осигурява  разнообразие  от  мисли,  творчество,  перспективи, възможности и подходи за взимане на решения. Подходящата среда за членовете на екипа позволява да се разменят мисли и идеи колективно, което от своя страна увеличава успеха им в  търсенето  на  различни  решения  и  постигането  на  най-ефективното  от  тях. Споделянето на различни мнения и опит засилва отчетността и може да помогне за по-бързото вземане на правилно решение, отколкото когато подборът между отделни възможности се извършва  самостоятелно.  Сплотеният  екип  позволява  иновативност,  като  от  своя  страна създава конкурентно предимство. Екипът повишава усилията си, когато членовете му имат бърза обратна връзка помежду им и си предават множество умения, за да си помагат и подкрепят с трудностите в работата. Това помага да се извършват етапите на проектиране, планиране  и  изпълнение  на  задачите  много  по-ефективно,  когато  екипът  е  сплотен  и функционира добре. Работата в екип ни позволява да се учим от чуждите грешки. Един човек е в състояние да избегне бъдещи такива, да придобие подход към проблема или задачата от различни гледни точки и да научи нови понятия и похвати от по-опитни колеги. В допълнение, хората могат да разширят уменията си, да открият свежи идеи от по-новите  си  колеги  и  следователно  да  намерят  по-ефективни  подходи  за  разрешаване  на изпълняваните от тях задачи. Тази активна ангажираност генерира бъдещото съчетаване, насърчаване и иновативен капацитет за справяне с проблеми и за генериране на идеи по-ефективно.  ИЗВОДИ Професията на медицинската сестра е трудна и отговорна. От медицинските сестри се изисква  и  очаква  непрестанно  повишаване  на  професионалната  квалификация  и самоусъвършенстване (Todorova, T., 2014).  Насърчаването на екипната работа в сестринските грижи e ключът към увеличаване удовлетвореността от работата на участниците. Работата в екип може да насърчи повишената мотивация и желанието за подкрепа в преодоляване на стреса или спешните медицински ситуации.   - 102 - PROCEEDINGS OF UNIVERSITY OF RUSE - 2021, volume 60, book 8.5. Когато членовете на екипа знаят какви точно са техните задължения и роли, както и важността на крайния резултат на тяхната работа спрямо работата на целия екип, то те ще работят много по-ефективно! Резултатът е работно място базирано на приятелство, подкрепа и уважение.   