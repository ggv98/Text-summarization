 ВЪВЕДЕНИЕ В световен мащаб,  всяка година 1 000 000 жени се разболяват, а близо 200 000 умират от рак на млечната жлеза. Ежегодно се появяват  около 300 000 нови случаи. Статистическите данни не трябва да се пренебрегват защото открит навреме, ракът на млечната жлеза е 100% лечим.  Според  официалната  статистика  за  нашата  страна,  това  е  най-често  срещаното злокачествено заболяване при  жените  - заема 22,8%  от недоброкачествените заболявания. Изключително важно е ранното диагностициране  на рака на гърдата, което дава голям процент преживяемост  и  спестява  много  финансови  ресурси  от  скъпоструващата  химиотерапия, лъчелечение, хормонална  намеса. Спестяват се средства и от факта, че болните  се връщат бързо на работа при ранно откриване и оперативно  отстраняве на тумора.  ИЗЛОЖЕНИЕ Ракът на млечната жлеза е най-честият злокачествен тумор при жената. Заболяването се наблюдава във всички възрастови групи (Shterev, A., Dimitrov,  A., Bosev, D., 2013). Отчита се тенденция за нарастване на новозаболелите. Тези факти се обясняват с липса на програми за ранно  откриване.  Европейският  парламент призова  държавите  – членки   да се стремят да намалят  смъртността от рак на гърдата с 25%, а процентът на несъответствие с 5%. Според  Eurostat,  в  България  през  последните  години,  в  скринингови  програми  с мамография,  за  определяне  на  вероятност  от  злокачествени  образувания  на  гърдата,  са участвали едва 20 на 100 000 жени над 15-годишна възраст. Това ни нарежда на девето място в Европейския съюз, фигура 1.                                                  35Докладът е представен на студентската научна сесия на 09. 05. 2019 в секция Здравни грижи с оригинално заглавие на  български език:  РАК  НА  ГЪРДАТА –  НЕОБХОДИМАТА РОЛЯ  НА  АКУШЕРКАТА В ПРЕВЕНЦИЯТА, ПРОФИЛАКТИКАТА И ЗДРАВНАТА ГРИЖА   - 182 - PROCEEDINGS OF UNIVERSITY OF RUSE - 2019, volume 58, book 8.4.   Фиг. 1. Участие на страната в скринингови  програми  (Eurostat)  Тревожните тенденции в развитието на заболяването, ни накара да направим проучване в тази област и ранжираме задачите на акушерката. Цел на проучването: Проследяване на заболяването рак на млечната жлеза в град Русе и областта, и задачите на акушерката свързани с онкологично  болните жени. Методи: Използван  е документален метод – медицински  източници,  статистически база данни, научна литература. Анализ на данните: Към 01.01.2019 година в Комплексен онкологичен  център - Русе се водят на диспансерен учет  3189  болни  със  злокачествено  заболяване  на  гърдата.  Нарастващият  ръст  на регистрираните през последните три години е отразено в таблица 1. Таблица 1. Регистрирани болни от РМЖ в КОЦ-Русе ЕООД от областите Русе, Разград и Силистра   2016 г.  2017 г.  2018 г. Брой регистрирани  3427  3461  3561 Рисковите фактори са етнически, възрастови, социо-културални  (Чакалова, Г., 2013). След проведено проучване на медицинска литература направихме опит да опишем някои от тях на фигура 2. при доказан рак на едната гърда нараства риска за развитие на заболяване и на другата гърдафамилна обремененост нераждали жени или първа бременност, която е била много ранна/късна (под 18 години/след 35 години)ранна поява на първи мензис (ранно менархе) и късна менопауза, т.е. по-продължителна експозиция на естрогенинякои промени в гърдите, за които се е наложило  да бъде направена биопсия и при микроскопското  изследване показва атипична хиперплазиягенетични промени проведена радиотерапия в областта на гърдите приемане на контрацептивни  таблетки -няма съвсем ясни доказателствадруги Фиг. 2. Рискови фактори за РМЖ   - 183 - PROCEEDINGS OF UNIVERSITY OF RUSE - 2019, volume 58, book 8.4.   Ракът на гърдата е болестно състояние, при което е засегната жлезната ѝ тъкан. Симптоми  трябва  да  се  търсят  насочено  чрез  самонаблюдение  и  периодично самоизследване на млечните жлези от жената (Shtarkalev, I., 1954). Свързани са с:  ➢ напипване  на "бучка", която е по - твърда и изглежда различно от останалата тъкан; ➢ промяна във формата и размера на жлезата; ➢ кръвенист секрет от зърното; ➢ промяна на кожата над засегнатата област - прилепнала,  твърда или като портокалова кора; ➢ хлътване на зърното; ➢ залющване, сърбеж или разраняване на ареолата и зърното; Наред със самоизследването, което всяка жена над 35 години  трябва да провежда поне веднъж  месечно, препоръчва  се и  провеждането  на  мамография  над 40  годишна  възраст веднъж годишно,  а при  нужда и  ехография  на млечните жлези. Всяка промяна  в гърдите изисква задължителна консултация  със специалист. Диагнозата се поставя чрез:  анамнеза, в това число и фамилна;  клиничен  преглед и физикално  изследване – оглед и палпиране  на млечните жлези, и аксилите двустранно;  ехография на млечна жлеза и дигитална мамография;  тънкоиглена аспирационна  биопсия (ТАБ) и ексцизионна  биопсия;  туморни маркери – СА 15.3;  пълни  кръвни  изследвания  -  хематологични,биохимични,туморни  маркери, хормонални. За стадиране и откриване на метастази се извършват:  ✓  рентгенография  на бял дроб;  ✓  гама-камера /скан/ на кости;  ✓  позитронно-емисионна  томография (ПЕТ);  ✓  компютърна томография;  ✓  ядрено-магнитен резонанс (ЯМР). Ранното откриване и диагностициране  на РМЖ е от важно значение (Chakalova, G.,2013).  Стадии на рак на гърдата: В медицинската практика се разглеждат 5 основни  стадия на рак на гърдата : ✓ Стадий 0 - обхваща периода на формиране на ракови клетки, което най-често започва в млечните  каналчета на  гърдата. На този  етап ракът е неинвазивен,  но  се открива  само с лабораторни изследвания. Този факт е показателен за важността на профилактичните  грижи  по отношение на рак на гърдата. ✓ Стадий IА - за него се говори,  когато  туморът се е разраснал  до размери 2 см в диаметър и е вече инвазивен. ✓ Стадий IВ - в него освен  малко туморно  образувание  се отчитат и струпвания  от ракови клетки в лимфните възли.  ✓ Стадий  IIА  –  с  напредване  на  времето  туморът  може  да  запази  размерите  си непроменени,  но миграцията на ракови клетки с лимфата може да доведе до рак на лимфните съдове. В стадий IIА на рак на гърдата той може все още да не е диагностициран, но увреждането на лимфните съдове трябва да насочва към изследвания. ✓ Стадий IIВ - това е етапът, когато туморът в гърдата е с размери между 2 и 5 см и се откриват ракови образувания в поне 3 лимфни съда. ✓ Стадий III- туморното образувание вече е с размери над 5 см, а се засягат и все повече лимфни  съдове. Възможно е да се появят и кожни проблеми  – язвички, трудно зарастващи рани и др.   - 184 - PROCEEDINGS OF UNIVERSITY OF RUSE - 2019, volume 58, book 8.4.  ✓ Стадий IV - това е крайният  етап от прогресията  на рак на  гърдата. Откриват се метастази и сериозни  увреждания в различни  органи и структури на тялото (Христов, К., 2018, Чакалова, Г., 2013). Когато ракът е диагностициран,  пациентът трябва да бъде представен от лекуващия му към момента лекар и онколога  на онкологичен  комитет, който се състои от хирург-мамолог, радиолог,  химиотерапевт,  патоанатом и онколог.  Онкокомитетът  издава протокол,  с който пациентът  се  насочва  към  съответния  ОДОЗ (  областен  диспансер  за  онкологични заболявания) с час и ден на явяване за лъче- или химиотерапия, или допълнително  хирургично лечение (Chernozemski,  I., Karanov, S., Valerianova, Z., 2009).    Фиг. 3. Брой пациентки  с открити туморни формации  на гърдата в различни стадии към КОЦ-Русе ЕООД   Ранното  диагностициране  и стадиране на РМЖ увеличава многократно  шансовете за пълно  излекуване.  В ранните  си стадии злокачествените заболявания  рядко имат изявени предупредителни  знаци (Chakalova, G.,2013).   Фиг. 4. Стойности в % на регистрирани  пациенти с РМЖ, открити в ранни стадии на заболяването към КОЦ-Русе ЕООД  Задачи на акушерката свързани с профилактика на заболяването 1)  Повишава осведомаността на жените по отношение  рака на гърдата, както и рисковите фактори за отключване на заболяването 2)  Обучава периодично  жените след 21-годишна  възраст за извършване самонаблюдение и самоизледване – разяснява позицията,  условията,  техниката на самоизледване, изготвя визуални материали и провежда кратки информативни  събития  .   - 185 - PROCEEDINGS OF UNIVERSITY OF RUSE - 2019, volume 58, book 8.4.  3)  Превенция на рака на гърдата чрез промоция  на кърменето – доказана е връзката между наличието  и  продължителността  на активна  лактация  и  снижаване  риска  от развитие карцином  на гърдата. Необходимо  е акушерката  да изгражда  увереност,  да предлага информация  и подкрепа на младите майки относно кърменето. 4)  Остава с повишено  внимание  към оплакванията на жената, свързани с гърдите по време на периодите  на бременност и кърмене поради хормоналните  особености на тези етапи, които  могат  да  се  разглеждат  като  отключващ  фактор.  Насочва  своевременно  за диференциална  диагноза при специалист в случаите на суспектни находки. 5)  Насочва за профилактика  чрез ежегодни  прегледи  при  специалист-мамолог  след 40-годишна възраст и провеждане на мамография. 6)  Съветва жената и  дава препоръки  за здравословен  начин  на  живот  – здравословно  и балансирано  хранене(повишено  внимание  към  захарта  и  млечните  продукти, канцерогени),  ежедневно  движение  и  редовни  спортни  занимания,  балансирано разпределяне на труд и почива, избягване на стреса и др. Meждународният съюз за борба с рака (UICC), Европейското дружество по медицинска онкология  (ESMO), Aмериканското дружество по клинична  онкология  (ASKO), непрекъснато апелират за акцент върху вторичната профилактика  на онкологичните  заболявания.  Според тях,  приложен  скрининг  за  рак  на  млечната  жлеза  е  възможен  и  успешен.  Научните постижения  и  заключения  на  професионалните  и  научни  организации  стават основа  за Препоръката на Съвета на Европа, приета на 2 декември 2003 година и последващ Доклад на Европейската комисия от 2008 година,  акцентиращ  върху необходимостта от популационен онкологичен  скрининг  в страните членки на ЕС. България остава една от малкото страни в Европейския  съюз  без Национална  програма  за популационен  скрининг  на  онкологични заболявания. Профилактичнят скринингов  преглед включва: • Анамнеза с оценка на рискови фактори • Физикален  преглед: визуален преглед, палпация  и лимфен преглед • Ехографски преглед • Преглед с мамограф (при показание след ехографията). При  констатирана  необходимост  на  следващ етап  част от  жените  са насочвани  за пункционна  биопсия,  цитологично  изследване,  хистологично  изследване  или  други изследвания за пълно диагностично уточняване. В екипа, ангажиран с прегледите е мястото и на  акушерката,  с цел  по-добра  координация  при  изработване  на график  за прегледите  и обратна връзка при получаване на резултатите, когато се налага това.  ИЗВОДИ Ракът на млечната жлеза е най-често срещаното онкологично  заболяване при жените и е от водещите причини  за смъртност при тях. Наблюдава се във всички възрастови групи. Редица проучвания показват, че е налице значително нарастване броя на новозаболелите, което се обяснява с липса на програми за ранно откриване. Най-ефективните  начини  за  предпазване  от  карцинома  на  гърдата  са  редовните профилактични  прегледи  и  ранната  диагностика.  Открит  в  начален  стадий,  заболяването подлежи на пълно излекуване. Провеждането  на  профилактични  кампании  за  рак  на  гърдата увеличава  шанса  за неговото ранно диагностициране. Ролята не акушерката за профилактика  на заболяването е значителна, тъй като тя е тази, която информира,  превентира и оказва емоционлна  подкрепа на жените.   