 ВЪВЕДЕНИЕ Съгласно  Европейските  закони  /Directive  2001/83/EC,  Regulation  (EC)  N726/2004/ контрастнао вещество е: “Всяка субстанция, или комбинация  от субстанции,  които могат да                                                 19 Докладът е представен на студентската научна сесия на 09.05. 2019 в секция Здравни грижи с оригинално заглавие на български език:  "КАКВО ТРЯБВА ДА ЗНАЕМ ЗА ПАЦИЕНТА ПРИ ИЗВЪРШВАНЕ  НА КОНТРАСТНО РЕНТГЕНОВО ИЗСЛЕДВАНЕ?".   - 93 - PROCEEDINGS OF UNIVERSITY OF RUSE - 2019, volume 58, book 8.4.  бъдат въвеждани в човешкото тяло с оглед на получаване на диагностична информация…” Контрастни  вещества са група препарати,  които се използват  за усилване  на контраста на структури или течности в тялото по време на образни изследвания. Често тези препарати  се използват за усилване видимостта на кухини,  структури, лезии и други. Използват се за всички диагностични  изследвания в образната диагностика. Приложението  им в някои  случаи може да доведе до появата на алергични реакции,  или проблеми с бъбреците и щитовидната жлеза, въпреки  че повечето от тях са безопасни  за употреба (https://medpedia.framar.bg).  Понякога прилагането  на  контрастни  вещества  може  да  предизвика  у  пациента  прояви  на свръхчувствителност  или  алергичност  (кожни  изяви,  сърбеж, горещи  вълни,  сърцебиене, прилошаване)  (https://www.puls.bg/aktsenti),  а при пациенти  е с нарушена бъбречна функция, съществува и риск от нефрогенна  системна фиброза. Тя е рядко усложнение  при  магнитно-резонансната томография и е следствие от инжектирането на високи дози гадолиний.    ИЗЛОЖЕНИЕ Целта на настоящата разработка е да представи какво трябва да знаем за пациента преди извършване на контрастно  образно изследване, с цел превенция  на евентуални  усложнения след  прилагане  на  контрастна  материя  при  рискови  пациенти,  как  да  постъпим  с  тях. Използван е документален метод. Проучени са литературни и интернет източници,  описващи контрастните вещества и тяхното приложение  в образната диагностика. Причината за поставяне на КМ е усилването видимостта на кухини,  структури, лезии и уточняване или доказване на диагноза, както и съмнение за нея. В някои случаи използването на  контрастното  вещество е необходимо  независимо  от рисковите  фактори.  За това най- важната информация  от пациентското досие е анамнезата. Тя трябва да бъде точна, за да знаем какви са рисковете при  поставяне  на КМ и как да постъпим  при  евентуални  усложнения. Анамнезата трябва да е целенасочена и да се следи за алергични  заболявания и прояви  към храни и медикаменти, ухапвания от насекоми и др. Трябва да се има предвид,че при болни с алергии (уртикария,  сенна хрема, бронхиална  астма, хранителни  алергии и др.) се развиват 2 пъти по-често явления на непоносимост.  Да се изясни клиничното  състояние на черния дроб, бъбреците и щитовидната жлеза, да бъдем информирани  за евентуална бременност, кърмене и прием на метформин.  При прилагането на КМ съществуват известни противопоказания: Специфични  противопоказания  са: поливалентна  алергия; остра и хронична  форма на бъбречна недостатъчност; цироза на черния дроб; ендокринни  патологии като тиреотоксикоза, тежък захарен диабет. Относителни  забрани за провеждане на процедурата се отнасят за: алергични  реакции към каквито  и  да е  лекарствени  вещества; бронхиална  астма; тежка  съдова и  сърдечна патология;  нарушения  в  дейността  на  бъбреците;  обезводняване;  полицитемия  -  рядко заболяване, характеризиращо  се с повишен  синтез на кръвни  клетки, сърповидно-клетъчна анемия; миелома; въвеждане на контрастни вещества през последните 24 часа; приемането от пациента  на  интерлевкини  и  бета-блокатори;  бременност  над  2  седмици  ( https://rezonans.lekar.bg). Дори и рядко може да възникнат следните усложнения: Леки реакции  с гадене, повръщане,  кожни  обриви,  чуство за затопляне,  зачервяване, сърбеж, спастична кашлица Умерено тежките реакции са с тремор, гърчове, изразен кожен обрив, едем на ларинкса, диспнея с цианоза, асматичен пристъп. Тежките реакции са с токсичен шок, циркулааторна  и дихателна недостатъчност (колапс спиране на дишането и сърдечната дейност, състояние на клинична  смърт). Най-честите симптоми  на  алергична  реакция  към контрастни  средства за MРТ  са: копривна  треска, подуване на лицето,  обриви,  сърбеж, потене, воднисти или сърбящи очи и задух.  Как се проявяват усложненията при пациенти с алергии и как да постъпим ние?   - 94 - PROCEEDINGS OF UNIVERSITY OF RUSE - 2019, volume 58, book 8.4.  Алергията  представлява  имунообусловена  свръхчувствителност  на  организма  към антигени  от външната среда, наречени алергени. Реакциите обикновено  са лек или умерени, много рядко тежки. От съществено значение е в кабинета, в който  се провежда образното изследване на бъде оборудван с: стерилни превръзки и спринцовки  за венозни манипулации, средства  за  капкова  венозна  инфузия,  апарат  за  измерване  на  артериалното  налягане, кислороден  апарат с маска, спешен шкаф със следите лекарствени средства (Преднизолон, Урбазон, Алергозан, Диазепам, Адреналин, Натриев хлорид, Витамин С и др.) Медикамент на първи избор при анафилаксия е адреналин. Трябва да се направят вливания  на водно-солеви разтвори  за възстановяване на вътресъдовия обем и артериалното  налягане. Прилагат се и медикаменти от групите на H1 и H2- блокери, кортикостероиди,  антиаритмични медикаменти и други  според клиничната  картина. Кортикостероидите  профилактират  късните алергични прояви. Алергичните реакции с контрастни вещества не са чести. Д-р Джонатан Р. Дилман и колеги от Университета в Мичиган са изследвали 78 353 пациенти,  които са преминали  през МРТ сканирания  с контрастен  агент  и  са съобщили,  че само 54  от  тях са имали  остри алергични реакции. Това проучване е публикувано  в "American Journal of Roentgenology"  през декември 2008 г. Обикновено  алергичните реакции  се развиват скоро след инжектирането  на контраста. Обикновено са леки и могат да бъдат контролирани  с медикаменти, казва Radiology Info.  Ако  не  се  лекува,  алергичната  реакция  може  да  стане  сериозна  и  дори животозастрашаваща (https://bg.lifepleasure.club).   Как се проявяват усложненията при пациенти с бъбречни заболявания и как да постъпим ние? В  медицинската  практика  има  едно  остро  бъбречно  усложнение,  наречено контрастиндуцирана  нефропатия (за по-кратко КИН). За него може да се мисли при влошаване на бъбречната функция до 72 часа след приложение  на венозна контрастна материя. Подобна субстанция  влиза  в  съображение  при  редица  образни  и  диагностични  изследвания  - ангиография,  коронарография,  компюърна  контрастна томография  и много  други.При  това състояние се наблюдава сравнително  бързо покачване  на серумния  креатинин  с над 25%. Бъбречната дейност прогресивно се влошава по типа на остра бъбречна недостатъчност. Често се установява намаляване на количеството отделена урина, спадане на кратининовия  клирънс, нарастванена уреята, пикочната  киселина.  При още по-тежки  случаи се наблюдава обемно обременяване  на  организма  с  течности.  Нерядко  болният  трябва  да бъде  подложен  на сравнително  спешна  хемодиализа  (https://www.puls.bg).  Механизмът,  по  който  се развива контрастиндуцирана  нефропатия  подлежи  на спорове и дискусии  поради многостранния  си характер. Вероятно от части се дължи на директното токсично въздействие на контрастната материя. Към това се добавят спазмите на кръвоснабдяващите малки и по-големи  съдове. В резултат намалява кръвоснабдяването във функционално  активните зони. Спада гломерулната филтрация,  водеща до каскадата на острото функционално  смущение.  При  КИН  от първостепенно  значение  е количеството  контрастна  материя,  която  е използвана.  Смята се, че над 140 мл вече може да бъде опасно. Всяко повторно  контрастно изследване в кратък интервал увеличава риска. Видът на използваното  вещество съвсем не е без значение. Материите с по-висока  плътност и йодна концентрация,  както и по-голямата скорост  на  въвеждане  увеличават  вероятността  за  контрастиндуцирана  нефропатия. Предхождаща  бъбречна  увреда,  хронична  бъбречна  недостатъчносат,  единствен  бъбрек, прием на лекарства с нефротоксично  действие, предшестваща дехидратация завишават риска от подобна реакция. Напредналата възраст е самостоятелен рисков фактор.  Един  от  основните  фактори,  които  намаляват вероятността  за  контрастиндуцирана нефропатия,  е добрата хидратация  на организма. Следват се точни правила за въвеждане на нужните  течности  (между 2  и  4 л.)  в периода  6  часа преди  и  24  часа след съответната процедура. Водата и нужните разтвори се приемат по възможност през устата. Наред с добрата хидратация се препоръчва да се използват и медикаменти, намаляващи процесите на вредно въздействие върху бъбречните тъкани (https://www.puls.bg).     - 95 - PROCEEDINGS OF UNIVERSITY OF RUSE - 2019, volume 58, book 8.4.  Най-сериозният  страничен  ефект,  причинен  от  контрасти  при  МРТ,  се  дължи  на гадолиниума.  FDA  съобщава,  че  пациентите  с  бъбречна  недостатъчност  и  бъбречни заболявания  не  могат да филтрират  КМ достатъчно бързо  и  тя остава в  тялото,  където причинява  нефрогенна  системна фиброза (NSF). Според проучване,  проведено  от д-р Томас Громнър,  публикувано  в  "Нефрология  диализа  трансплантация"  през  януари,  2006  г. симптомите на NSF включват закалена кожа с червени петна, най- често по крайниците. Други чести симптоми са: затягане на мускулите, болки в ставите, жълти петна по очите и вътрешна дисфункция  на органите. Заболяването не се лекува и засяга само пациенти със съществуващи бъбречни  проблеми,  инжектирани  с гадолиний.  Пациентите,  получили  други  контрастни вещества или нестрадащи от проблеми,  свързани с бъбреците, не получават NSF. Четири от петте  одобрени  контрастни  агенти  на  гадолиний,  свързани  с  NSF,  включват  Omniscan, Multihance, Magnevist и OptiMARK, твърдят FDA (https://bg.lifepleasure.club).  Диагностичните процедури,  включващи използването на магнитно-резонансни  контрастни вещества трябва да бъдат провеждани  само  след  точна  анамнеза,  при  наличие  на  подходящи  лекарства  и апаратура за справяне с всякакви възможни  усложнения,  както и за спешно  повлияване  на евентуалните тежки реакции  към самата контрастна материя. Както при други диагностични процедури  с контрастно  усилване,  е препоръчително  пациентът  да е под наблюдение  след процедурата, особено при пациенти  с анамнестични данни за алергии.   Вероятността за възникване  на странични  реакции  винаги  трябва да се има предвид, особено при пациенти  с известна клинично  проявява на свръхчувствителност, анамнестични данни за астма или други алергични заболявания.   При  реакции  на  свръхчувствителност  незабавно  трябва  да  прекратим  незабавно приложението  на контрастното  вещество и при  необходимост,  да се приложи  специфично лечение чрез венозен достъп. Необходима е предварителна готовност за спешна намеса, т.е. да са налични  подходящи лекарствени продукти,  кислородна маска и др.  При пациенти  с увредена бъбречна функция  преди  прилагане  на КМ се препоръчва скрининг  за нарушена  бъбречна функция  чрез лабораторни  изследвания (урея, креатинин), както и коригиране  на дозировката.  Пациенти с алергия към контрастни вещества трябва да съобщят на рентгенолога преди изследването. В тези случаи може да се наложи подготвителна медикаментозна терапия с цел намаляване риска от алергична реакция по време на изследването (https://medpedia.framar.bg). Усложнения при пациенти, приемащи метформинф и как да постъпим ние? Пациентите, които провеждат лечение с метформин, трябва да преустановят приема му 48 часа преди изследването, а преди приложението  на йодна контрастна материя трябва да бъде измерено нивото на серумния креатинин. При нормален серумен креатинин  приемането на метформин трябва да се спре по време на приложението  на КМ и да не се започва отново до 48 ч. Когато креатинина  е извън границите  на нормата, Метформин  трябва да се спре и изследването с КМ да се отложи за 48 ч. Метформин трябва да се започне само ако креатинина е нормален.  При спешни  случаи когато бъречната функция  е променена  или  неизследвана лекаря трябва да прецени  съотношението риск/полза от изследването с КМ, съобразявайки се с предупреждението:  Метформина  да се спре,  пациента  да се хидратира,  да се проследи бъбречната функция  и да се наблюдва за поява на лактатна ацидоза. Лактатната ацидоза е вид метаболитна ацидоза, получаваща се в резултат на натрупване на  млечна  киселина  (лактат)  в  тъканите  на  тялото.  Възниква  тогава,  когато  клетките произвеждат  млечна киселина  по-бързо  отколкото  организма  може да усвои.  Характерни симптоми са: дълбоко и ускорено дишане, повръщане, болки в областта на корема. Установена е връзка между лактатната ацидоза и диабета. Смята се, че тя предхожда болестта и може да бъде важен диагностичен белег (https://medpedia.framar.bg).    Как да постъпим при пациенти със заболявания на щитовидната жлеза?  Специално  внимание е необходимо при пациенти  с хипертиреоидизъм.  При пациенти  с мултинодуларна  гуша  съществува риск  от  развитие  на  хипертиероидизъм  в  резултат на   - 96 - PROCEEDINGS OF UNIVERSITY OF RUSE - 2019, volume 58, book 8.4.  инжектирането  на йодирана КМ. Трябва да се знае също за възможността от предизвикане на транзиторен хипотиероидизъм  у недоносени деца получаващи КМ. Всички  йодни  КМ могат да взаимодействат с тестове за определяне  на тироидната функция,  поради това йод-свързващия капацитет на щитовидната жлеза може да бъде намален за няколко седмици ( http://www.zdrave.bg).    Как трябва да постъпим при бременност ? Безопасноста на КМ за използване по време на бременност при хората не е установена. Оценката  на  експерименти  проведени  на  животни  не  показват  индиректни  и  директни увреждащи ефекти по отношение  на репродукцията,  развитието на ембриона или  фетуса, в периода на гестацията и пери и постнаталното развитие. КМ не трябва да се използва по време на  бременност,  освен  ако клиничното  състояние  на  пациентката  не налага  употребата й. Винаги  когато е възможно рентгеновото  изследване по  време на бременност трябва да се избягва,  ползата  от  рентгеновото  изследване  със и  без КМ  трябва  внимателно  да бъде преценена спрямо възможния риск. КМ не трябва да се използва при бременни, освен когато ползата превишва риска и е преценено  като крайна необходимост.  Как трябва да постъпим при кърмене?  Контрастните вещества, съдържащи гадолиний,  се екскретират в кърмата в много малки количества. При  клинични  дози  не  се очакват ефекти  върху  кърмачето, поради  малкото количество,  което  се  екскретира  в  кърмата,  както  и  слабата  абсорбция  в  червата. Продължаването  на кърменето или  прекратяването  в период  от 24  часа след прилагането трябва да се извърши по преценка на лекаря и майката кърмачка. Не е известно  дали  йодсъдържащите  КМ се екскретират в кърмата. Не може да се изключи  риск  за кърмачето. Кърменето трябва да  се  преустанови  за поне  24  часа след прилагането на КМ.  ИЗВОДИ 1.  Правилната подготовка за една контрастна процедура е от първостепенно  значение. 2.  Най- важната информация  от пациентското  досие е точната анамнеза.  3.  Да се изясни  клиничното  състояние на черния дроб, бъбреците(серумен креатинин)  и щитовидната жлеза, да бъдем информирани  за евентуална бременност, кърмене и прием на метформин.  4.  Да се изяснят всички  състояния,  свързани  с повишен  риск  от странични  ефекти при въвеждане на контрастна материя. 5.  Риска  при  изследване  без  контрастна  материя  да  бъде  пропуснато  заболяване  е значителен.  Нуждата  от  контрастна  материя  се  определя  от  лекар  по  образна диагностика. 6.  Прилаганите  нови  контрастни  материи са изключително  причистени  и обикновено  се понасят много добре. Въпреки това те могат по време на изследването или след него да доведат до различни видове нежелани странични реакции. Ползата от всяко контрастно образно изследване трябва внимателно да бъде преценена спрямо възможния риск. Контрастно вещество не трябва да се използва освен когато ползата превишва риска и е преценено  като крайна необходимост.    