 ВЪВЕДЕНИЕ Водеща страна в сферата на теорията и практиката на социалната работа в глобален план  е  САЩ.  Развитието  на  явлението  обхваща  четири  етапа.  Характеризира  се  с постепенното  рефлексиране  на  практическата  помагаща  дейност  като  професионална, преосмисля  се  идеологията  на  социално  помощната  работа,  както  и  формирането  и развитието на научните основи на социалната работа като научна дисциплина. През 1917г. Мери Ричмънд издава книгата „Социални диагнози”, в която в теоретичен и методически аспект  обосновава  индивидуалната  социална  работа.  Реформаторската  дейност  на движението „Социални селища” на Джейн Адамс извежда на преден план необходимостта от социални промени. В публикацията си „Професия ли е социалната работа” през 1915 г. Абрахам Флекснер поставя важни въпроси за изясняване научните основи на социалната работа и нейното професионализиране. Важна роля в периода е да се осигури ефикасно обучение на социалните работници, да се проследи практиката и опита през разглеждания период,  методи  на  преподаване,  плюсове  и  минуси,  произтичащи  от  това.  Развива  се образованието  на  социални  работници,  като  от  краткосрочни  курсове  то  преминава  в едногодишни (1904 г.) и двугодишни образователни програми с учебни планове (Бостън, Филаделфия и Чикаго, 1910 г.) Характерно за социална работа през разглежданата времева рамка  е,  че  тя  се  реализира  не  само  от  обществени  организации,  но  и  от  новооткрити социални  служби.  Етапът  има  съществено  значение  за  формирането  и  развитието  на научните  основи  на  социалната  работа,  свързаните  с  нейната  реализация  институции  и образованието по професията през ХХ век. През 1904 година социологът Робърт Хънтър  25 Докладът е представен на студентската научна сесия на  28.05.2020г. в секция „Социални дейности“ с оригинално заглавие  на български език:  СОЦИАЛНА РАБОТА  В САЩ  – ОБУЧЕНИЕ НА  СОЦИАЛНИ РАБОТНИЦИ ПРЕЗ 1900-1920Г – МЕРИ ЕЛЪН РИЧМЪНД. Отличен с „Грамота за историческо проучване“.   - 141 - PROCEEDINGS OF UNIVERSITY OF RUSE - 2020, volume 59, book 8.5. (1874 – 1942 г.), който активно си сътрудничи с Джейн Адамс, Елън Стар, Грейс Абът, Флоранс Кели и други социални реформатори, публикува книгата си “Бедност“, в която представя  социално-икономически  анализ  на  условията  на  живот  в  САЩ  и  разкрива факторите,  генериращи  бедност.  Той  представя  класификация  на  бедните  по  категории (бедни,  скитници,  болни,  деца  от  бедни  семейства,  емигранти),  която  според  него  има значение при предоставянето на помощ, доколкото позволява да се диференцира подходът към тях (Nunev, S., 2019).  ИЗЛОЖЕНИЕ Въвеждане на понятието социална работа в САЩ През 1910 г. в Бостън, Филаделфия и  Чикаго се откриват двугодишни училища за подготовка  на  социални  работници  по  определен  учебен  план.  Въвежда  се  понятието “социална работа” в съответствие със социално икономическия и цивилизационния контекст (Chavdarova, A., 2007; Nunev, S., 2019). Провеждат се дискусии за професионализиране на социалната работа и за нейното призвание като професия. През този етап влизат в употреба изрази  като  “случай”,  “клиент”  и  “диагноза”.  Етапът  има  съществено  значение  за формирането и развитието на научните основи на социалната работа, свързани с нейната реализация в институциите  и образованието през 20 век. Предложения и критики  на термина „социална работа”  Обсъжда се  терминът „ социална работа”, приема се  да се използва понятие в по-тесен и специален смисъл, да се определят услуги, предоствяни на бедните, децата, възрастните и бездомни хора. Всяка от тези групи има своите нужди и за да е ефективна социалната работа, трябва  да  има  формирани  принципи.  Социалните  работници  трябва  да  притежават способности  и  техники  за  справяне  –  изисква  се  такт,  симпатия  и  несъгласие  с несправедливостта, стремеж за отстраняване на нередности (Brinkli, A., 2001).   През 1901 г. Брекет споделя за  Лятно училище за филантропски работници, създадено от Дружеството за благотворителни организации в Ню Йорк, че са обучени  двайсет и четирима студенти. По време на обучението се посещават медицински благотворителни организации и институции, полагащи  грижи  за  възрастни.  Методът  на  обучение  в    училището  е  практичен. Преподавателите са най-добри в професията и предават на учениците си  личния си опит и познания, придобити по време на работа (Конференция на благотворителността, 1901г ). Усвояват се знания чрез лекционни курсове в класните стаи и практика под наблюдение от преподавателя. Идеята, споделена от всички е, че първо, трябва кандидатът за работа в социалната услуга да е калфа, а след година – майстор. Обсъждат се проблемите, свързани с редовното обучение, предлагано от тези училища, и как може да се надграждат знания от вече обучени социални работници. Представителите на благотворителните организации и социолозите споделят гледната точка, че социологията като наука има предназначението да открива  принципи  и  закономерности,  определящи  взаимодействията  между  хората  в обществото,  а  приложно  ориентираната  благотворителна  социалнопомощна  дейност установява  факти,  проверява  принципи  и  се  ангажира  с  подобряване  на  човешките взаимоотношения. Прави се предложение обучението по социална работа да се реализира във факултети по социология към университетите. Но именно тук настъпва противоречие в позициите на  двете  конструктивно  взаимодействащи  си  страни. Мери  Ричмънд  изразява съмнение, че усвояването на изкуството да се помага на нуждаещи се хора, трудно може да се осъществи в условията на университетското теоретично образование. Подобна позиция се споделя от немалко представители както на социолозите, така и на социалните работници. В резултат на това се стига до определена несъгласуваност между изследващата проблемите на обществото наука и практическата дейност („изкуството“) за тяхното решаване, реализирана от  социалните  работници  (Nunev,  S.,  2019).    На  годишната  сесия  на  Националната конференция  на  благотворителността  през  1911г.  е  публикуван  доклад  за  набирането  и обучението на социалните работници в Бостън. Участват Мери Уилкоу Глен заедно с Джейн Адамс, Мери Е. Ричмънд, Джон М. Глен и професор Хейнс от университета Фиск ( Social Care History Project, 2011).   - 142 - PROCEEDINGS OF UNIVERSITY OF RUSE - 2020, volume 59, book 8.5. Мери Елън Ричмънд (1861-1928) - мионер, администратор, изследовател и автор Мери Ричмънд е известена със способността си да организира общностите, развитието на практиката по случай, както и със способността си да преподава и да говори интелигентно по широк спектър от теми. Първият ѝ принцип е, че грижата трябва да се съсредоточи върху човека в ситуацията. Основавайки се на задълбочени изследвания, тя разработва "социална диагноза".  Нейната  известна  кръгова  диаграма  визуализира  кореспонденцията  между клиента и околната среда. Ричмънд идентифицира шест източника на власт, които са на разположение на клиентите и социални работници: източници в дома, в лицето на клиента, в квартала, в самата социалната  среда. В книгата си "Социалнр диагнозр" (1917 г.) Мери Ричмънд  изгражда  основите  на  научната  методология  за  развитие  на  професионалната социална  работа.  Тя  търси  причините  за  бедността  и  социалното  изключване, взаимодействието между индивида и неговата среда. Мери Ричмънд се смята за основател на професията  на  социалната  работа  и  значението  на  професионалното  образование.  В публикуваните от нея книги Ричмънд демонстрира разбиране за социалните казуси. Тя вярва в отношенията между хората и тяхната социална среда като основен фактор за тяхното положение или статут на живот. Нейните идеи за работа по казуси се основават на социална теория, а не на стриктно психологическа гледна точка. Тя вярва, че социалните проблеми за семейството или индивида трябва да се разглеждат, като, първо, се гледа на индивида или семейството, а след това и на най-близките социални връзки като училища, църкви и работни места. Ричмънд също вярва  в съсредоточаването върху силните страни на човека и неговото семейството, вместо да се търси вината в тях. Голяма част от нейния фокус е върху децата, семействата  и  медицинската  социална  работа.  Тя  се  концентрира  върху  общността  като ресурс за всеки нуждаещ се човек или семейство. Нейните идеи за социалната работа са доста революционни за времето и се възобновяват след десетилетия на преход. Тези нейни идеи са в основата на сегашното образование в областта на социалната работа. Нейната книга "Социална диагноза" (1917) е първото всеобхватно въведение към социалните казуси, което  говори  както  за  теоретичните  аспекти,  така  и  за  практическото  приложение  на професията. Другите ѝ творби  са „Изследване на деветстотин и осемдесет и пет вдовици” (1913), „Какво е социално дело”  (1922), „Бракосъчетания” (1925), „Брак и държава” (1929). Издадените от нея книги представляват широк спектър от преживявания и уроци, които е научила от ежедневната си работа, както и от практиката и изследванията на нейните колеги от  социалната  работа.  Темата  за  обучение  по  социална  работа,  представена  от  Мери  Е. Ричмънд  обсъжда  универсалната  нужда  в  социалната  работа  и  способността  да  открият онези методи, на които трябва да се планира действие и подпомагане. Фактът, че помощта трябва да бъде индивидуална, а не колективна, посочва Ричмънд (Social Care History Project, 2011).  ИЗВОДИ  Обобщавайки представеното, можем да отбележим, че в края на XIX и началото на XX се очертава етап, характеризиращ се  с динамичен процес на търсене на възможности и подходяща  база  за  идеологическо  и  теоретично  обосноваване  на  социалнопомощната дейност.  Той  протича  в  условията  на  критичен  анализ  и  преосмисляне  на  теорията  на социалния дарвинизъм и откриване на общи и необходими за развитието на социалната работа  позиции,  изследователски  и  приложни  полета  със  социологията,  медицината, психологията, биологията и др. В разглеждания период от развитието на социалната работа в САЩ  се  наблюдава  усилена  работа  относно  подобряване  на  ефективноста  и социалнопомощната дейност на всеки един работещ в тази сфера. Работено е усилено за прокарване на нови практики, идеи и методи в помощ на всеки един, имащ нужда от такава подкрепа.  В  периода  не  липсват  и  критики,  които  се  оказват  градивни  и  подпомагащи въведението им. Добро впечетление прави и пионерът в социалнта работа Мери Ричмънд, предизвикваща интереса ми да се спра на начина ѝ на живот и на нейните идеи, които за времето, в което е живяла, са приети много добре. Методите  и идеите ѝ се  се прилагат и в момента в работата на всеки един социален работник.     - 143 - PROCEEDINGS OF UNIVERSITY OF RUSE - 2020, volume 59, book 8.5. 