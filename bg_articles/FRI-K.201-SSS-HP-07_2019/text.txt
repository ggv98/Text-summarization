 ВЪВЕДЕНИЕ Анализът на дейност в ерготерапията  е съществена и неизменна  част от работата на ерготерапевта, защото чрез него могат да се установят проблемите в дейностното изпълнение. Той служи  предвиждане  на евентуални  затруднения,  които  могат да възникнат  при  лица с различни  здравни  проблеми  и  състояния,  както  и  за  планиране  и  организиране  на целенасочени действия като предпоставка за изпълнението  на конкретни  дейности.  ИЗЛОЖЕНИЕ Анализ на дейност  Анализът на дейност представлява мисловният процес на ерготерапевта за дейностите в общ план.  Той  включва изследване на типичния  контекст,  изискванията  и  потенциалното значение, които могат да бъдат приписани  на една дейност в дадена култура. Анализът има абстрактен характер – не е свързан с конкретен клиент и контекст.  Анализът  на  дейност  има  две  основни  предназначения.  Първо,  той  допринася  за предвиждане  на  евентуални  затруднения,  които  могат да възникнат  при  лица  с различни здравни  проблеми  и  състояния.  Второ,  той  служи  за  планиране  и  организиране  на целенасочени действия като предпоставка за изпълнението  на определени  дейности. По този начин ерготерапевтът си изработва ментален инструментариум за работа с различни клиенти в разнообразен контекст.  Анализът на дейност се разглежда като процес на разлагане на една дейност на съставни компоненти  и последователност  от задачи, за да се определят  способностите  и  уменията, необходими  за нейното  изпълнение,  както и за оценка  на нейния  терапевтичен потенциал.                                                 7 Докладът е представен на студентската научна сесия на 10.05.2019 г. в секция „Промоция на здравето“ с оригинално заглавие на български език: АНАЛИЗ НА ИГРАТА ДАМА КАТО ТЕРАПЕВТИЧНО СРЕДСТВО В ЕРГОТЕРАПИЯТА.    - 42 - PROCEEDINGS OF UNIVERSITY OF RUSE - 2019, volume 58, book 8.4.  Всяка дейност включва съвкупност  от умения  – физически,  когнитивни,  психосоциални  и междуличностни.  Въз основа на получените  резултати се извършва  подбор  на дейности  с терапевтично  предназначение,  както и постигане  на съответствие между способностите  на конкретното лице и изискванията на задачата.   Дейностният  анализ  е комплексен  и  обхватен  процес  на  определяне  на  елементите, включени в изпълнението  на една задача, който изследва всички потенциални  въздействия на дейностите едновременно  и последователно. Анализът на дейност определя ефекта на всяка дейност върху ума и тялото в единство с околната среда. Той отчита влиянието на дейностите комплексно – не само върху физическото състояние, но също така върху паметта, емоциите и мотивацията.  Анализът  може да бъде цялостен  – на всички  компоненти,  или  частичен – само на компоненти,  свързани  с използваната  рамка. Някои  ерготерапевти  препоръчват  анализът винаги да се извършва от позициите  на теоретичен модел или референтна рамка, защото така се постига по-добро обяснение на затрудненията на клиента.  Анализ на играта Дама Описание на играта Дама е популярна  и обичана детска игра. Започва с начертаване на дама с тебешир на земята и изписване на числата от 1 до 10 в квадратчета. С броенка се определя кой ще играе първи.  Първо се хвърля камъче на числото 1. Камъчето показва до коя цифра  трябва да се стигне. Започва се с прескачане на квадратчетата на един крак. Не трябва да се стъпва на квадратчето, в което е камъчето, също така се внимава да не се настъпват очертанията на дамата. Който сбърка, губи реда си и започва следващият участник. Хвърлянето на камъче не трябва да излиза от очертанията на желаното квадратче. Това се повтаря от едно до десет. Печели този, който първи успее да стигне и да изиграе квадратчето с числото десет. Приложимост и значение на играта Играта може да се играе поединично  и колективно. Може да се използва за научаване на числата чрез забавление, както и за насърчаване на социално взаимодействие. Правилата са прости  – не трябва да се стъпва с два крака, не трябва да се стъпва на квадратчето с камъчето, не трябва да се настъпват очертанията на дамата. Брой участници Няма ограничения  по отношение  броя на участниците,  но обикновено  се играе от 3-4 деца. Подходяща е за възраст над 4 години. Предпочитана е от момичетата. Оборудване и материали  Нужен е само тебешир за начертаване на дамата, камъчета, листа, клонки, щипки и т.н. за хвърляне върху цифрата. Пространствени изисквания  Физическите изисквания на средата са открито пространство, равна повърхност  с площ 2-3 кв.м, за да има достатъчно място за рисуване и подскачане. Играе се през деня, когато навън е топло и светло. Може да се играе и на закрито. Социално обкръжение Участието на повече играчи прави играта по-забавна и я превръща в състезателна, като всеки се стреми да заеме първо място.  Последователност, времетраене и модели Описание на стъпките  •  Начертаване на дама •  Избиране на последователността на играчите •  Хвърляне на камъче  •  Подскачане на един крак до цифрата •  Навеждане и вземане на камъчето •  Изправяне и връщане на заден ход Тази последователност се повтаря при всяко хвърляне на камъче.   - 43 - PROCEEDINGS OF UNIVERSITY OF RUSE - 2019, volume 58, book 8.4.   Възможност за промяна в последователността и времетраенето на стъпките  Тази последователност от стъпки не търпи промени. Времетраенето се определя от броя на играчите. Модели  Дама е любима игра на много деца, която се играе в свободното време и през почивните дни. Може да се играе по всяко време на деня.  Умения •  Двигателни – хвърляне  на  камъче, достигане  на камъчето, хващане  на тебешир, навеждане, изправяне. •   Процесуални – внимание,  започва/инициира,  работи  последователно,  приключва/ привършва. •  Комуникативни и интерактивни – разговаря, съобразява се, уважава. Телесни структури и функции •  Използвани части на тялото – горни и долни крайници. •  Телесни функции – поддържане на стоеж; поддържане на равномерно дишане, за да се избегне задъхване и умора. Мерки за безопасност  При скачането на един крак може да се загуби равновесие и някой от играчите може да се удари или да падне. Възможности за адаптиране  •  Ако играчите са на възраст под 4 години,  вместо на един крак могат да скачат на два крака. •  Ако времето не позволява  да се играе навън,  може да се начертае дама в закрито помещение (например върху паркет или на бели листи да се напишат цифрите). •  Може да се използва и фабрично килимче с начертана дама, която може да се закупи и да се използва в дъждовни дни. Възможности за степенуване  Начини за опростяване на играта – дамата може да бъде с по-малко на брой квадрати и да се напишат по-малко числа – например до 3 или 5 вместо 10. Начини за усложняване на играта: •  да се напишат повече числа •  да се начертае различна, по-сложна форма; •  да се подскача толкова пъти, колкото показва цифрата; •  да се хвърлят толкова камъчета, колкото е цифрата; •  да се скача с кръстосани крака. Потенциални клиенти  Играта е подходяща за деца с нарушена билатерална координация  и процесуални  умения, свързани с внимание, иницииране  и следване на последователност. Тя не е подходяща за деца с тежки физически увреждания на долните и горните крайници. 