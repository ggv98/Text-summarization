 ВЪВЕДЕНИЕ Варикозната  болест  е  едно  от  най-разпространените  заболявания  в  индустриално развитите  страни  на  Европа  и  Северна  Америка,  а това  и  определя  място до социално значимите заболявания като артериална хипертония  и захарен диабет. По статистически данни около 40% от човешката популация  (възрастно население) на планетата,  страда от една или друга степен от разширени  вени. За България статистиката сочи, че между 40-47% от жените и  около  30%  от  мъжете имат някаква  форма  на  хронична  венозна  болест.  По  данни  от проучване (DETECT) у нас от варикозни  вени страдат около 2 млн. души, но по официални данни се лекуват едва 20 хил. (https://www.puls.bg/aktualno-c-6).  ИЗЛОЖЕНИЕ  Варикозните  вени и хроничната  венозна  недостатъчност (ХВН)  са социално-значимо заболяване със значително въздействие върху ресурсите на здравеопазването. Милиони  хора търсят лекарска  помощ  предимно  възприемайки  ги  като  козметичен  проблем,  без да  се замислят за сериозните последици,  които могат да възникнат при прогресирането на болестта (Spasov, An., 2015). Варикозните  вени са част от хроничната венозната недостатъчност, която в миналото  е смятана за проблем на възрастните, но днес се среща и в по млада възраст (20-25 г.).  Съществуват множество рискови фактори за ДВТ и ВТЕ. Основните рискови фактори за ДВТ и ВТЕ могат да се разделят условно на вродени и продибити.                                                   32 Докладът е представен на студентската научна сесия на 09.05.2019 в секция Здравни грижи с оригинално заглавие  на  български  език:  ПРОФИЛАКТИКАТА  –  СЪЩЕСТВЕНА  ЧАСТ  ОТ  КОМПЛЕКСНОТО ЛЕЧЕНИЕТО НА ВАРИКОЗНАТА БОЛЕСТ.   - 164 - PROCEEDINGS OF UNIVERSITY OF RUSE - 2019, volume 58, book 8.4.  Вродените състояние най-често се дължат на генни мутации, засягащи синтеза на т.нар. естествени антикоагуланти  и  водят до дефицит  или  непълноценност  в действието на тези антикоагуланти (дефицит на фактор V-Leiden, на антитромбин III, протеини  S или C и др.) или свръх синтез на протромбогенни  фактори (фибриноген,  хомоцистеин,  фактори VIII, IX и XI и др.).  Основните придобити  рискови фактори за ДВТ и ВТЕ включват: ✓  Продължителна имобилизация, ✓  Голяма травма или операция  в предхождащите 3-4 седмици, ✓  Застойна сърдечна недостатъчност, ✓  Затлъстяване, напреднала възраст (>75 години),  продължително  пътуване, ✓  Активен туморен процес или провеждана химиотерапия, ✓  Бременност и преждевременно раждане, ✓  Имплантация на различни сърдечни дивайси в големите вени или десни сърдечни кухини, ✓  Хормонално  заместитечна терапия след менопауза или прием на орални  контрацептиви  с високо естрогенно съдържание, ✓  Придобити  тромботични нарушения  като наличие на антифосфолипидни  антитела и/или лупусен антикоагулант,  ✓  Хепарин индуцирана  тромбоцитопения,  тромбоцитоза, ✓  Преживяна спленектомия, ✓  Нефротичен синдром и др. (Sherbanov, O., T., Nedeva, 2015). Заболяването ХВН и варикозни  вени,   започва като козметичен дефект и има привидно безобидни симптоми като умора и тежест на крайника след напрегнат трудов ден; сърбеж по долните крайници;  нощни  болки, придружени  от крампи на мускулатурата; оток в областта на вътрешния малеолум. Оплакванията се засилват с напредването на деня, максимално изявени са вечер, а минимално или липсващи сутрин (Atanasov, A., 2001, & Baev, S., 1995). Субективни оплаквания  (тежест, мравучкане) може да има с години,  преди да се появят (ако се появят) истинските  варикозни  вени,  които  са  изпъкнали,  често  нагънати,  извити,  уголемени, препълнени  с кръв най-често на подбедриците (могат да се появят и в други части на тялото – лице,  долна  част на хранопровода,  ано-ректална  област,  сперматикова  връв). Може да се открият и т.нар. паяковидни  вени, които са по-малки и финни  разширени съдове (Atanasov, A., 2001,  & https://.com/razshireni-veni/razshireni-veni).  За определяне  стадия на заболяването се използва  международната  класификация  CEAP, която  се базира на  четири  компонента  – клиничен  (C), етиологичен (E), анатомичен (A) и патофизиологичен  (P). Тази класификация  е обогатена  с  подгрупи,  които  позволяват  прецизно  определяне  на  степента,  произхода  и локализацията  на заболяването: клас C - С0 (нулев) – не се виждат или опипват  разширени вени,  съответният крайник  изглежда здрав, но може да се наблюдават първите признаци  на венозна  болест  –  тежест,  болка,  сърбеж,  отток  предимно  през  втората  половина  на денонощието;  С1 – малки мрежовидни  разширени  вени и подкожни  разширени  вени до 3мм (телеангиектазии,  ретикуларни  вени);  С2 – истински  разширени  и нагънати  вени  над 3мм (варикозни),  които  се видждат и  палпират;  С3 – разширени  вени  с оток,  най-често около глезена; С4 – кожни промени – кафяво оцветяване около глезена, уплътняване на кожата; С5 – белег от заздравяла венозна язва; С6 – активна венозна язва; клас Е: Еc – конгенитална,  Ep – първична (идиопатична),  Es – вторична; клас А: Аs1-5 – повърхностни  вени, Ad6-16 – дълбоки вени, Ap17-18 – перфорантни  вени; клас P: Pr – рефлукс, Po – обструкция,  Pr,o – рефлукс и обструкция  (Deliyski,  T, 2017,  & Zhelev,  V, 2013,  & Spasov,  An,  2015).  Последствията от хроничната венозна болест са остър флебит, кръвотечение от варикозните възли и трофични изменения на кожата (екземи, язви). Най-сериозното усложнение  е образуването на тромби в разширените вени, които причиняват тежко разстройство на функцията на засегнатия крайник. Състоянието може да се усложни с развитието на венозна гангрена или хеморагична некроза в острата фаза, което може да доведе до загуба на крайника. Ако тромбът се откъсне, най-често попада  в  белите дробове  и  води  до  остро  животозастрашаващо  състояние  – белодробна   - 165 - PROCEEDINGS OF UNIVERSITY OF RUSE - 2019, volume 58, book 8.4.  тромбемболия. Усложненията  на хроничната  венозна  болест я определят като заболяване с висока здравна и социална цена.  Клиничният  преглед има основно  значение за заподозряване на ДВТ, особено когато процесът засяга венозната система на крайниците. Пациентите съобщават за тежест или болка в засегнатия крайник,  същият е подут, болезнен при палпация,  с променена кожа, понякога и по-топъл.  Много  трудно  се подозира  подобен  процес,  когато  същият  ангажира  тазовата венозна  система. Оплакванията  от  страна  на  пациента  включващи  задух,  гръдна  болка, пристъпна  кашлица или сърцебиене, причерняване  пред очите или синкоп,  винаги трябва да се приемат с особено внимание,  като възможна проява на белодробен тромбоемболизъм. Основно  при  поставяне  на  диагноза  ДВТ  и  БТЕ  се  разчита  на  инструментална диагностика:  промени  в ЕКГ (данни за деснокамерно и/или  деснопредсърдно обременяване, миокардна исхемия), рентгенография  на бял дроб и сърце (редукция на белодробния рисунък, инфилтрат,  ателектаза, повдигнат  диафрагмен  купол,  плеврален  излив  и  др.),  доплерова сонография на дълбоките вени на крака или флебография, потвърждаващи ДВТ, ЕхоКГ (данни за деснокамерно  и/или  деснопредсърно  обременяване и повишено  налягане в системата на белодробната артерия и/или  горна и долна празна вена и др.). В последните  години,  заради широката си достъпност, добрите диагностични  възможности на съвременните апарати и все по-ниската цена, като основна инструментална диагностика при съмнение за БТЕ се използват възможностите на спиралната компютърна томография с контрастно усилване на образа. Все по-рядко вече се разчита на сцитниграфията,  конвенционалната  пулмоангиография,  а ЯМР-диагностиката в България, е все още скъпа и не толкова достъпна методика (Sherbanov, O., T., Nedeva, 2015). Рисковите фактори  за развитие на варикозните  вени могат да включват и:  напреднала възраст;  бременност;  пол  (женски);  наднормено  тегло  и  затлъстяване;  обездвижване; продължително  стоене в право  или  седнало  положение  на  работното  място без почивки;  фамилната предразположеност (по-често от майчина страна) (Deliyski,  T., 2017, & Spasov, An., 2015,  &  https://duma.bg/razshirenite-veni).  Традиционната  хирургия,  както  и  различните съвременни  подходи  на  лечение  с  лазер  (когато  са  възможни,  съобразно  състоянието) позволяват  трайно  облекчение,  но  са свързани  с определен  престой  в  болница,  както  и временна нетрудоспособност  (възстановяване).  Лечението е комплексно,  според степента и вида на  варикозните  вени  се прилага:  консервативна  терапия  (венотонични  медикаменти; носенето на специални  еластични чорапи с дозирана компресия, чорапите се слагат сутрин и се свалят вечер, не се носят по време на сън, ако  разширените  вени са само по подбедрицата, достатъчно е да се носи еластичен чорап до коляното; физически  упражнения),  скерозране (в разширената вена се инжектира специално вещество, което я запушва) и оперативна терапия ( т.нар. стрипинг  или новите,  минимално  инвазивни  методи - ендовенозна  лазерна аблация и ендовенозна  радиофреквентна  аблация)  (Baev, S., 1995,  & Deliyski,  T.,2017,  & Nikolov,  N., 2016). И за варикозната болест важи правилото,  че много по-лесно е да се предпази човек от нея, отколкото да се лекува. Профилактиката на варикозната болест е незаменима, съществена част от комплексното  лечение  и  се свежда до спазване на здравословен  начин  на  живот: подходящ двигателен режим, здравословно хранене,  добра хигиена  и прием на венотоници  - определен клас лекарствени препарати,  който се грижи за добрата еластичност на венозните стени (https://tehagmypho.gq).  Появата на телеангиектазии и ретикуларна  варикоза са знак за повишено  внимание и предписване на профилактични  мерки: ✓  Избягване  продължително  неподвижно  положение  (седнало), ✓  Избягване  продължителна  вертикална  позиция    на  едно  място  (използване  всяка възможност за раздвижване на стъпалата и подбедриците), ✓  Осигуряване при възможност  хоризонтална  позиция  на долните крайници, ✓  По време на сън (отдих) - повдигане  долните крайници  на около 10-15 см над нивото на гръдния кош,   - 166 - PROCEEDINGS OF UNIVERSITY OF RUSE - 2019, volume 58, book 8.4.  ✓  Преди сън предвидете 10-15 минути за  разходка,  ✓  Енергично ходене, подскачане на пръсти в случай на продължително  обездвижване, ✓  Избягване „кръстосване“  на долните крайници  при  седнала позиция  (позицията  създава  препятствие по пътя на кръвопотока), ✓  Ежедневен масаж на подбедриците (от ходилата към коленете),  ✓  Контролиране  на телесната маса (поддържане на идеално телесно тегло),   ✓  Избягване на „равни“обувки  с тънка подметка  „тип чехли, джапанки ,,гуменки“  и ниски токчета (подходящ ток не по-висок от 5 см и не по-нисък от 3 см), ✓  Избягване на много стегнато облекло (широки  и удобни!), ✓  Избягване продължително  излагане  на топлина  (сауна,  гореща вана,  топла кола маска, слънце), ✓  Редовни  занимания  със спорт  (предпочитан  спорт-  плуване,  танци,  голф,  гимнастика; избягване - езда, тенис),  ✓  Здравословно хранене - ограничаване на тестени, сладки изделия, употреба на сол, алкохол и кофеин, ✓  Ежедневно (сутрин,  вечер ) хладен душ на долните крайници  (от ходилата към коленете), ✓  Профилактика на обстипацията, ✓  Ограничаване, прекратяване на  тютюнопушенето, ✓  Избягване прием на високодозирани  контрацептивни  таблетки, ✓  Провеждане ежедневно упражнения:  в легнало положение  - упражнение  "велосипед"  (15-20  пъти);  движение  на  пръстите  при  леко  повдигнати  и  изпънати  долни  крайници;   редуване  сгъване и разгъване на пръстите (до 2 пъти); описване  кръг с малък диаметър с долните крайници   (до 10 пъти); в право положение  - стоеж на палци;  стъпване на пети; пристъпване от палци на пети (Spasov, An., 2015, & https://zdraveikrasota.bg), ✓  След хирургична  терапия: ортостатична тренировка на долните крайници;  изправяне след втория час с компресивна превръзка на долните крайници;   изправяне  на всеки час (Zhelev, V., 2013) ✓  Консултации  с  ангиолог,  съдов  хирург  (при  оток,  болка,  мравучкане,  тежест  в подбедриците!). Проведено изследване Цел: да се проучи нивото на информираност  на респондентите относно профилактиката на варикозната болест (ХВН).  Обект на изследването: пациенти с варикозна болест (ХВН). Материали и методи: Проучването се проведе в периода 01.10.2018  - 30.03. 2019 г. и обхвана  135 респондента по време на хоспитализация  в съдова хирургия  (Варикозна болест; Тромбоза на вена; Варикофлебит;  Флеботромбози;  Постфлебитен  синдром).  В процеса  на изследването се използваха методите: анкетно проучване и програмно интервю  Резултати  от  проведеното  проучване:  Резултатите  са  анализирани,  обобщени  и  представени в таблица 1 и  фигура 1.  Таблица 1.  Информираност  на пациентите за профилактиката на варикозната болест  (значимост, източник на информация,   познаване и приложение  на профилактични мерки, необходимост от допълнителна информация)  Информирани  ли  сте  за  същественото  24% - имат информация   значение  на  профилактиката  от  47% - не  достатъчна информация комплексното  лечението  на  варикозната  29% - нямат информация   болест?       - 167 - PROCEEDINGS OF UNIVERSITY OF RUSE - 2019, volume 58, book 8.4.  Кой  е  източникът  Ви  на  информация  28% - различни  медии (в.т.ч и публикации относно  симптомите,  рисковите  фактори  и  от медицински специалисти) профилактиката  при варикозната болест?   19% - приятели  53% -медицински екип (ОПЛ, съдов хирург, медицинска сестра) Посочете характерни за варикозната болест  42% - 8-10 профилактични  мерки  (ХВН) профилактични  мерки?  31% - 4-5 профилактични  мерки 27% - 1-2 профилактични  мерки  Прилагате    ли  адекватни  за  варикозната  18% - ежедневно болест (ХВН) профилактични  мерки?  43% - веднъж седмично 39% - понякога Необходима  ли  ви  е  допълнителна   67% -да информация  за  профилактичните  18%  -  само  за  упражнения  на  долните мероприятия при варикозна болест (ХВН)?  крайници 15%  -  не  се  нуждаят  от  допълнителна информация,  наличната им е достатъчна за провеждане на необходимата профилактика на варикозната болест    Фиг. 1.Информираност  на респондентите за профилактиката на варикозната болест  ИЗВОДИ Анализът  на резултатите е основание  да се направят  следните изводи:  едва 24 % от респондентите  имат  информация  за  изключителната  значимост  на  профилактиката  от лечението на ХВН, а за останалите респонденти информацията е не достатъчна или липсваща; 53%  от  участниците  в  проучването  посочват  като  източник  на  информацията  за профилактичните  мерки медицинските  екипи,  отговор в подкрепа  за провеждане  на добра профилактична  дейност от страна на  медицинските  специалисти;  по-малко  от половината респонденти (42%) имат завидна информираност за видовете профилактични  мерки (посочват от 8 до 10 различни мероприятия); 31% описват по 4-5 и не малка част от респондентите (27%) посочват само 1-2 подхода;  значителна група (67%) респонденти  изразяват необходимост от повишаване нивото на  информираност относно „адекватни профилактични  мероприятия“ при варикозна  болест (ХВН). На база констатираните  изводи,  може да се изведе заключението: нивото на информираност  на респондентите относно профилактиката  на варикозната болест   - 168 - PROCEEDINGS OF UNIVERSITY OF RUSE - 2019, volume 58, book 8.4.  (ХВН) е около 40%, резултат предопределящ необходимостта от допълнителна  информация за профилактиката  на варикозната болест. Резултатите от проведеното проучване послужиха като мотивация за изготвяне информационен  бюлетин (ИБ) за профилактичните  мероприятия  при  варикозната болест (консултанти:  доц.Г. Георгиев, н-к отделение „Съдова хирургия“,  К. Чизмарова, ст. мс. отделение „Съдова хирургия“),  апробиран  е в клиничната  практика и сме  убедени че допринася за популяризиране  на профилактиката  на заболяването. Вариците не са само козметичен проблем. Поради разширението на вените се нарушава нормалният  кръвоток  и това предразполага  към тромбозиране  и възпаление  на вените със съответните усложнения.  Една адекватна и  навременна  профилактика  при  проявени  три и повече рискови фактора би могла значително да намали честотата на ХВН и да предостави по-добро качество на живот на пациентите с вече съществуваща патология (Spasov, An., 2015).  Долните  крайници   изискват грижи  и внимание.  Не пренебрегвайте „изпращаните“  от тях сигнали. Малките оплаквания след време могат да прераснат в сериозен проблем!  