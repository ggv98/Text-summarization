 ВЪВЕДЕНИЕ Анорексия невроза или само Анорексия е разстройство, свързано с храненето, при което умишлено  се ограничава приема на храна поради силното  желание за отслабване и засилен страх от натрупване на тегло. Възприемането на телесното тегло и формите е изкривено  и има прекомерно силно влияние върху самооценката на човека.  Драстичната загуба на тегло и настъпилия  хранителен  дисбаланс може да доведе до сериозни  усложнения,  включително  смърт.  За  Анорексия  нервоза  няма  описана  точна причина,  но са посочени  множество предразполагащи  фактори.  Заболяването често започва като проста диета с цел да се "влезе във форма" или да "храним по-здравословно",  но напредва до нездравословна загуба на тегло. Социалните нагласи към външния вид на тялото, семейните влияния,  генетиката  и  неврохимичните  фактори  могат  да  допринесат  за  развитието  и поддържането  на  анорексия  невроза.  Заболяването  засяга не  само индивиди,  на  които  е поставена  диагноза,  но  също  и  техните  семейства, приятели  и  близки.  Това  хранително разстройство  все по-  често се среща през  последните  20 години.  Първоначално  се среща предимно в семейства от по висока и средната класа. Понастоящем заболяването засяга двата                                                 27 Докладът е представен на студентската научна сесия на 09.05.2019г.  в секция Здравни грижи с оригинално заглавие на български език:. АНОРЕКСИЯ НЕВРОЗА, ОЧИ В ОЧИ С БОЛЕСТТА. ДА ПОБЕДИШ СЕБЕ СИ   - 135 - PROCEEDINGS OF UNIVERSITY OF RUSE - 2019, volume 58, book 8.4.  пола и обхваща всички възрасти, социално-икономически,  етнически и расови групи  (Golisano Children's Hospital,2019).   В Международната класификация  на болестите – 10 ревизия; психични  и поведенчески разстройства, в рубриката “Разстройства на храненето” под (F–50) класифицирана: анорексия невроза (ICD -10, 1992). Според Американската асоциация за хранителни  разстройства най-тревожни  са данните за заболемаемостта при  ученици  и  студенти:  91%  от  жените  студенти  потвърждават,  че контролират теглото си чрез диети, като 22% от тях са на диета “често” или “постоянно”;  86% съобщават за начало на хранително  разстройство на 20 годишна възраст; 43% съобщават за начало на хранително  разстройство от 16 – до 26 годишна възраст.  Анорексията е третата най-разпространена хронична  болест през юношеството - 95% от тези, които имат хранително  разстройство са на възраст от 12 до 28г.; 25 % от заболелите в училищна  възраст използват и пургативи,  за да регулират теглото си. При жените между 15-24  годишна  възраст  смъртността,  предизвикана  от  анорексия,  е  12  пъти  по-висока  от смъртността, причинена  от каквито  и  да било  други  причина.  Около  ½ от момичетата в тийнейджърска възраст и 1/3 от момчетата в същата възраст използват нездравословни методи за регулиране  на теглото, изразяващи  се в пропускане  на хранения,  гладуване,  пушене  на цигари,  повръщане и прием на лаксативни средства (NEDA, 2019).  Физическите симптоми са умора, слабост, виене на свят, чувство за студ, хроничен запек, при някои се проявява интензивно  губене на тегло, косопад и суха кожа. Могат да възникнат сериозни сърдечни проблеми като абнормни сърдечни аритмии или сърдечна недостатъчност; дехидратация и недохранване,  което може да доведе до припадъци,  гърчове или панкреатит; анемиии; кариеси и / или инфекции  на венците. Сериозни  здравословни проблеми също могат да възникнат  при  продължително  гладуване без преминаване  през период  на захранване и започване на прием на твърде много калории  наведнъж. При някои хора могат да възникнат проблеми  с психичното  здраве и  суицидни  опити.  Анорексията  може да доведе до ниска костна плътност и увеличаване на риска от фрактури.  Хормонални  проблеми,  свързани със забавен пубертет; аменорея; намалено ниво на естрогени в организма (Misra, M., Shulman,  D., Weiss, A., 2013). В книгата си “Затлъстяване и нарушения  в храненето”,  Анелия Томова, проф.  д-р по ендокринология  подчертава, че в състояние на гладуване компесаторните  възможности  на организма издържат продължителен период от време, но пълното гладуване (само на вода) или силно  ограничено  хранене  може  да  има  тежки  последици.  Състоянието  на  гладуване преминава през три етапа: В първия етап започва разпадане на въглехидратите и намаляване качеството на белтъците в организма. Във втория етап започва и разпадане на мастите, но то започва, когато се разградят всички въглехидрати. При интензивното  разграждане на мастите и при разпадането на белтъците се отделят редица вредни и токсични за организма вещества (холестерол,  кетонови  тела, амоняк). Този  етап на  промените  в организма  при  гладуване продължава индивидуално  (средно 40–50 дни). На трети етап започва бурното разпадане на белтъците в организма и човек загива за 2-3 дни. След продължително  гладуване рязко се променя  обмяната на веществата и функциите  на редица органи  и системи. Неправилното захранване след продължително  гладуване също може да доведе до смърт. То трябва да става изключително внимателно с малки количества храна под лекарски контрол. В началото течни и течно-кашеви храни,  с хранителен внос до 1500 ккал; постепенно  в следващите седмици се включват по-твърди храни  и се стига до 3000-5000  ккал.  Медикаментозното  лечение е под контрола на психиатър и ендокринолог.  Важно място заема психотерапията.  Един  от критерийте  за развитие  на заболяването анорексия  нервоза е силно  изразено поднормено  тегло – BMI е под 18,5. Нормално телесно тегло е при BMI 18,5 –  24,9 (Тomova, A., 2002). З. Савова  описва  когнитивно-поведенчески  модел при  анорексията,  изразяващ  се в: прогресивна  редукция  на храната и честотата на храненето,  създаване на строги хранителни правила,  храни  с ниска калоричност;  чувство на задоволство от себе си, добра самооценка,   - 136 - PROCEEDINGS OF UNIVERSITY OF RUSE - 2019, volume 58, book 8.4.  когато лицето  успява да се справи  с поддържането на диета; начин  на хранене  – рязане на храната  на  много  малки  парченца,  много  бавно  хранене,  употреба  на  дъвки,  повишено количество  на  консумация  на  топли  напитки  – чай,  кафе  и  ниско  калорични  течности; обсесивно пресмятане на приетите калории;  приемане на еднообразна храна; неприемане  на промени по отношение правилата на хранене; засилен интерес към всичко, свързано с кухнята и особено голям интерес към здравословното  хранене  и различни  видове диети; готвене за близките хора; контрол  при  приготвянето  на храната – за да бъде съобразено с техния  (на болните) вкус и начин,  отделяне на време за подреждане на масата и ястията, но засегнатият от болестта не се храни;  болният  подтиква  останалите да се хранят и контролира  техните порции  да бъдат по-големи от неговата, не разрешава на другите да се хранят по-малко от него или се храни сам; хранене, тегло, диета – стават централна тема на всяка дискусия, разговор; контролът на теглото става натрапчив,  качването върху кантара става няколко  пъти дневно или пък е отбягвано със страх; употреба на лекарства, които се предполага, че помагат да се контролира  теглото,  злоупотреба  с  лаксативи  и  диуретици;  поради  нарушения  в храносмилането  – често невъзможност да се храни,  болки или  други симптоми по време на хранене;  отбягване на срещи и покани  от близки  и приятели,  които са свързани с хранене; често се хранят сами или измислят различни  извинения,  за да пропуснат  хранене; тенденция към социална изолация,  избягване на контакти с роднини,  приятели; незачитане на празници, рождени  дни и т.н.; винаги  ангажирани  и съответно силно  затруднени и притеснени,  когато имат свободно време; интензивно  физическо натоварване – спорт, танци, чистене, разходки и пр. с цел изгаряне на калории,  съответно проява на нервност, раздразнителност,  ако му/й се отнеме това право; облича се с широки  дрехи, за да скрие тялото си и с по-дебели дрехи от необходимото,  поради  намалената телесна температура; изпитва  тревога, безпокойство  по отношение  на учебните занимания и постижения,  тъй като се ръководи винаги от желанието да  бъде перфектен/а  увеличават  се  часовете за  учене;  проява  на  импулсивни  реакции, раздразнителност,  напрежение,  депресивно  настроение,  апатичност, нарастваща трудност за комуникация;  липса на съзнание за това, че е болен/а и че се нуждае от лечение (Savova, Z., 2005).  ИЗЛОЖЕНИЕ Във връзка с настоящото научно съобщение през м. март 2019г. беше проведено интервю със 17 годишната Мирела Иванова (М.И.), ученичка от гр. Русе.  М.И.  се срещнала очи в очи с анорексията и е успяла да победи.  Мирела Иванова, както и родителите и са заявили своето съгласие да се публикува  името и предоставените снимки  от личния  и архив чрез писменна декларация за съгласие. Интервюто се представя в първо лице, за да се предаде емоционалният момент от споделянето и не се интерпретира неправилно  споделената от нея информация.   Въпрос: Как започна всичко при теб, имаше ли конкретна ситуация, която отключи болестното състояние? Отговор М.И.: „Бях на 16 години и ходех на танци, следях всички калории и каква храна приемам. От тук започна и моята мания относно храната и теглото. В началото започнах да се храня здравословно и постепенно изключвах една по една хранителна група, първо изключих месото, млечните продукти,  всички белтъци, после въглехидрати-от сладкишите до хлебните изделия, оставих само зеленчуците и някои плодове. Този период продължи окологодина,  след което се хранех само с краставици и моркови и постепенно изключих и тях. Преживявах само на кафета и вода, така достигнах до 35 кг.“  Публикуваните снимки са от периода на боледуване.     - 137 - PROCEEDINGS OF UNIVERSITY OF RUSE - 2019, volume 58, book 8.4.                   Въпрос: Кога разбра, че си болен човек и трябва да вземеш мерки? Отговор М.И.: „Започнах  да вървя бавно,  тромаво, всяко едно физическо  усилие  ми отнемаше много сили и енергия,  задъхвах се, ходех пеша до училище  преди за около 20-25 минути,  а  по  време  на  болестта стигах  за  час. Започнах  да отбягвам всички  приятели, компании,  събирания, където имаше храна и напитки,  защото се отвращавах от храната, дори се чудех на другите ,защо изобщо се хранят, хората могат да живеят и без храна, тогава живеех с тази мисъл. По цял ден само лежах, нищо не можех да направя, не можех да мисля, успеха в училище  ми падна драстично, мозъка ми отказваше да мисли,  исках само да спя. Косата ми започна да пада направо  по цели кичури,  ноктите се чупеха, зъбите ме боляха много,  имах чувството, че всеки момент ще изпадат всичките, сърцето и стомаха също започнаха  да ме болят, кожата изтъня до степен, че се виждаше всеки кръвоносен съд. Спря ми менструалния цикъл.Тогава започнах да осъзнавам, че нещо не е наред. Въпрос: Как успя да се пребориш, кой и как ти помогна? Отговор М.И.: Семейството, приятелите,  психолога и социалните мрежи. Семейството е най-голямата  подкрепа  в  този  момент,  ако  не  бяха те ,  сега нямаше  да съм тук  и  да разговаряме.Когато майка ми  ме видя  още в началото,  когато бях 42кг,  (тогава живеех с приятеля ми), но когато започнах да отслабвам рязко тя ме помоли  да се прибера,  за да се грижи за мен. Моите родители са добри хора, които ме подкрепяха за всяко мое начинание и когато виждат, че гасна пред очите им и, че те реално не могат да ми помогнат, искат, но аз отричах, че съм болна, лъжех ги,че се храня. Майка ми отслабна, молеше ме да започна да се храня, постоянно ми говореше, каза ми, че иска да види една красива абитуриентка, а не да ме види в ковчег. Един ден ме накара да се съблека и ме снима, за да ми покаже снимките, защото аз отказвах да се гледам в огледалото,  тогава осъзнах  колко  зле изглеждам. Заведе ме на гинеколог,  доктора ми каза ,че организмът ми е на самосъхранение и че ако имах цикъл,  ще губя много кръв и тогава съм щяла да умра, на ехографското изследване се виждаха всички кости и състоянието, в което се намирам води до летален изход. Уплаших се и се съгласих да отида на психолог,  отлагах посещението  дълго  време от страх. Когато за първи път отидох на сеанс, дори не знаех какво се случва. Тя ми помогна много, посещавах я три месеца, един път седмично за около два часа. Караше ме да си водя дневник, за ежедневните ми чувства, да рисувам рисунки  с емоциите си, да изобразявам перфектното тяло за мен. С времето осъзнах, че наистина изглеждам много грозно. Приятелите ми също много ми помогнаха, показваха ми снимки  от преди заболяването и по време на заболяването, искаха да направя  разликата аз самата. По същото време тренирах акробатика, тренирам от малка, моите съотборници  също ме мотивираха. Социалните  мрежи помогнаха  много  за моето оцеляване,  качих снимка във интернет, тогава започнаха да ми пишат хора, които са минали през този ад и които също се възстановяваха, обясняваха ми защо се чувствам така, какво се случва с тялото ми, всичко   - 138 - PROCEEDINGS OF UNIVERSITY OF RUSE - 2019, volume 58, book 8.4.  което ме интересуваше ми се обясняваше.Започнах да се храня и да ходя на фитнес, първия път ми стана лошо и припаднах,  но постепенно  започнах да се мобилизирам и това беше една крачка към живота. Въпрос: Как се чувстваше, когато беше в най-големия ад на болестта, спомняш ли си тези моменти? Отговор М.И.: „Тогава мислех, че се чувствам добре, въпреки, че си в дупка, че си в ада, не правиш абсолютно нищо,  освен да лежиш.Мразех храната , тя ми беше враг, а и да хапнех имаше един глас в главата ,който  те контролира,  говореше ми че е вредно и мозъка така е настроен,  че  после  те  кара  да  се  чувстваш  зле,  все  едно  си  извършил  нещо  много лошо.Мускулите ми отказваха да се движат, уринирах  рядко, а дефекирах един път на седмица с помощта на медикаменти.Дори и нещо да хапнех, органите се хранеха или повръщах, нямаше какво да изхвърлям през червата. Слънцето ми беше другия враг, то ме погубваше, всеки път когато се разхождах  лятото,  винаги  припадах,  както вървях губех съзнание  за около  час. Сънувах страшни сънища, едни и същи, както върша нещо падах и умирах, виждах се отстрани на забавен кадър, после ревях с часове“. Въпрос: Дълъг ли беше оздравителния процес и как реагираха на заболяването твоите близки и приятели? Отговор М.И.: „Все още се възстановявам, мисля че вече съм добре, щастлива съм, че имам приятели, защото имаше моменти когато аз самата ги прогоних  със отношението си, сега те се радват заедно с мен, моето семейство, сестра ми, която също винаги  е била до мен, въпреки  че и нея отбягвах. Когато започнах  да се захранвам,  за шест месеца качих един килограм, защото първо се захранва тялото и дърпа храна за всички органи, тъй като те са били почти на изключване. В началото ми харесваше, но когато минаха шест месеца и виждах, че не наддавам се уплаших и след около пет  месеца още се виждаше вече моят напредък.Сега се храня здравословно и си позволявам забранени храни през почивните  дни, ходя на фитнес и трупам мускули.  Моите  преподаватели  ,треньори  също ме подкрепяха,  имаше моменти  ,в които трябваше да съобщят на социалните,  за да ме отделят от родителите, тъй като това се водеше, че или имаш проблем в семейството или че не се грижат добре за теб, помолих да не го правят, защото родителите ми са добри хора и не исках да им причинявам  още повече грижи,  радвам се ,че всички ме подкрепяха  тогава и сега. Дори  когато изядох първата си палачинка,  борбата беше ужасна, организмът го иска, а мозъка ми говори  че е вредно и не бива, отнеми  час, с треперещи  ръце я изядох  и се почувствах радостна, че се преборих  с вътрешния  глас, който  ме контролираше  през  цялото  време.Чрез сеансите открих  че съм невероятен готвач и певица, щастлива съм че живея“.  Снимков материал, отразяващ  периода след преодоляване на болестта.                    - 139 - PROCEEDINGS OF UNIVERSITY OF RUSE - 2019, volume 58, book 8.4.  ИЗВОДИ От проучената  литература  по  проблемите  на анорексията  и  представения  случай на  преминало успешно лечение могат да се направят следните изводи и заключения: • Причините за възникването на анорексия невроза засега все още са неясни. Влияние за отключване  на  заболяването  оказват  редица  социални,  биологични,  психологически  и ендокринни  фактори.  Доказано  е  влиянието  на  моделите  на  подрaжание  в  областта на актуалните модни тенденции в критичната за възникване на болестта възраст 13-20 г.  • Успешният  изход  на  заболяването  зависи  от  навременно  започване  на  правилно лечение, оказване на психологическа  помощ,  силна  подкрепа на семейството и приятелите. Важно значение оказват и групите за подкрепа чрез споделяне   миналия положителен  опит. Предизвикателствата  в  съвремения  начин  на  живот  за  подрастващите  са  много. Изградената и подържана силна емоционална връзка между родители и деца безпорно оказват положително  влияние за тяхното здраве и развитие.      