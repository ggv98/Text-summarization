 ВЪВЕДЕНИЕ Вирусите са малки вътреклетъчни паразити, които по дефиниция съдържат или РНК, или ДНК геном (но не и двете заедно), заобиколен от защитна, кодирана протеинова обвивка. За  размножаването  си  те  зависят  от  специализирани  клетки-гостоприемници  (Baron,  S., 1996), които разполагат със специфични рецептори за свързване с протеиновата обвивка на вириона. Вирусите могат да се възпроизвеждат единствено като подчиняват и контролират тези  клетки,  понеже  самите  те  не  притежават  собствен  клетъчен  апарат  за самовъзпроизвеждане. Дадена клетка може да бъде инфектирана от определен вирус само ако има рецептори за него. Вирусите могат да се размножават единствено в живи клетки–гостоприемници на различни видове организми. ИЗЛОЖЕНИЕ Възникване и особености на вирусните патологии След откритието на бактериите стана ясно, че има и други причини за болестите. За пръв път за вирусите се заговоря в края на 19 век, когато тютюневите болести  нанасят огромни щети на земеделието в Русия. В тази връзка руският биолог Дмитрий Ивановски използва филтър, чиито пори са по-малки от размера на бактериите, за да изследва патогена, известен днес като вирус на тютюневата мозайка. Ивановски установява, че това патогенно вещество преминава през най-малките пори на филтъра и заключава, че това не са бактерии, а  отрова,  (Ivanovski,  D.,  1892;  Stanley,  WM.,  1939)  наподобяваща  кристали,  които първоначално са наречени „Ивановски кристали” в чест на неговото откритие. (Iwanowski, D., 1892). Впоследствие е установено, че това са групи от вируси. Резултатите от работата на Дмитрий  Ивановски  са  в  основата  на  дисертацията  му,  представена  през  1888  г.,  и публикувана в книгата „За две болести на тютюна“ през 1892 година. Тази година се счита за  39  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: ВИРУСИТЕ В СЪВРЕМИЕТО.   - 213 - PROCEEDINGS OF UNIVERSITY OF RUSE - 2020, volume 59, book 8.5. година  на  откриването  на  вируси  (Team  of  Authors,  Orenburg  State  University,  2012).  С откритието на Ивановски, което има право да бъде наречено Голямо откритие, се поставя основата на нов клон в бактериологията – вирусология (Gapon, D., 2015). Науката изследва точните  механизми  и  начин  на  функциониране  на  вирусите  в  живата  клетка.  При навлизането на вируса в клетката нейният  геном се променя и тя започва да работи за проникналия отвън паразит. През  1898  г.  Нидерландският  микробиолог  Мартинус  Бейеринк  повтаря експериментите на Ивановски и остава убеден, че филтрираният разтвор съдържа нов вид патоген (Dimmock, N.J., 2007). По същото време, през 1899 г., германският бактериолог Фридрих Льофлер провежда подобен експеримент с инфекция на шап и също стига до извода, че става дума не за токсин, а за възпроизвеждащ се патоген  (Collier, Leslie, 1998) През 1911 г. Пейтън Раус открива друг филтруем агент, причиняващ рак – ключово откритие за онкологията – това е Rous Sarcoma Virus. За това си откритие той получава Нобелова Награда през 1966 г. - т.е. 55 години по-късно! Колко време е било необходимо, за да се свържат вирусите с рака?! Като че ли до 1935 г. шества възприятието, че вирусите са живи организми. Но това се  променя  в  1935  г.,  когато  вирусът  на  тютюневата  мозайка  е  бил  получен  в  кристално състояние  и  е  било  показано,  че  частиците  му  –  вирионите  –  не  притежават  никакви механизми за осъществяване на метаболизъм. Уендъл Стенли изследва вируса и установява, че той е изграден главно от протеини (Stanley, WM, 1936).  Щом става ясно, че вирусите са само ДНК или РНК обвити с белтъчна обвивка, се налага възгледът, че става дума по-скоро за  комплексни  биохимични  структури,  отколкото  за  живи  организми.  Малко  по-късно вирусът  е  разделен  на  две  части  –  протеин  и  РНК  (Andonov,  P.,  1988).  Вирусът  на тютюневата мозайка става първият, който е кристализиран и чиято структура е изяснена в подробности. Първите  изображения  на  вируси  са  получени  след  изобретяването  на  електронния микроскоп от германските инженери Ернст Руска и Макс Кнол през 1931 г. Втората половина на 20 век се превръща в златен век за откриването на вируси. През 1950 г. Джонас Солк създава първата ефективна ваксина срещу полиомиелит  (Rosen, FS., 2004) През 1963 г. американецът Барух Блумберг открива вируса на хепатит B (Collier, Leslie, 1998),  а през 1965 г. Хауърд Темин описва първия ретровирус. През 1983 г. екипът на французина Люк Монтание успява да изолира ретровируса, известен днес като ХИВ (Barré-Sinoussi, F., 1983). В наши дни са изучени повече от 2000 разновидности. Всички видове имат общи черти –  вирусната  инфекция  има  нужда  от  жива  материя,  защото  притежава  само  генетичен материал. Характерни за живата материя са: Хомеостаза – регулация на вътрешната среда за поддържане на константно състояние – напр.  концентрация  на  електролити,  изпотяване  с  цел  съхраняване  на  телесната температурата и др. Организация  –  осигурява  се  от  една  или  повече  клетъчни  структури,  които  са основните единици на живота. Метаболизъм – трансформация на енергия и изходни вещества  чрез изграждане на нови  вещества  (анаболизъм)  и  разграждане  на  вещества  (катаболизъм).  За  анаболизма  е необходима  енергия,  а  при  катаболизма  се  освобождава  енергия.  Двете  явления  са  в равновесие за да осигурят хомеостазата.   Растеж  -  повишена  степен  на  анаболизъм  в  сравнение  с  катаболизма.  Растящият организъм увеличава по размер всичките си части, а не просто събира градивни вещества. Адаптация - способност с времето да се реагира на околната среда. Тази способност е фундаментална за еволюцията, осигурява се чрез наследственост.   - 214 - PROCEEDINGS OF UNIVERSITY OF RUSE - 2020, volume 59, book 8.5. Отговор на стимули - разнообразни форми, но най-често този отговор се експресира чрез различен тип движения. Редица биолози считат движението за основна характеристика на живото. Репродукция (размножаване) - способността да се произведат нови индивиди, подобни на родителските (родителския) (Davison, PG., 2008). Предаването и разпространението на вирусната инфекция се случва по няколко начина:  - По въздушно-капков път – респираторните вирусни инфекции се предават при прилепване на частичките капки, разпръснати при кихане и вдишване на въздух, съдържащ вирус.  -  Парентерално  –  в  този  случай  болестта  попада  от  майката  към  детето,  по  време  на медицински манипулации, секс.  - Чрез храната – вирусните заболявания попадат с водата или храната. Понякога те дълго са в спящ режим, проявявайки се само под външно влияние. Много от вирусите се разпространяват бързо и масово, което провокира възникването на епидемия. Причините за това са следните: Лесното разпространение – много от сериозните вируси и вирусните заболявания се предават лесно чрез капките от слюнката, попаднали вътре чрез дишането. В този си вид възбудителят може дълго време да поддържа активността си, затова може да намери няколко нови носителя. Скорост на размножаването – след попадането в организма клетките се заразяват една след друга, като предоставят необходимата хранителна среда за вируса. Трудност на елиминирането – не винаги се знае как да се излекува една вирусна инфекция заради това, че не е изучена добре, възможно е да мутира и да се диагностицира трудно – в началния стадий лесно може да се обърка с друг проблем (Atanasova, I., 2014). Не може да се посочи колко точно е броят на вирусите. Те постоянно се видоизменят и попълват дългия списък, но най-разпространените и опасни вируси на света за човека са следните: Грип. Това са най-опасните вируси, в днешно време. Различни щамове могат да станат причина за пандемия, старите хора и малките деца го преболедуват по-тежко. Рубеола.  Засяга  очите,  дихателните  пътища,  лимфните  възли  на  врата  и  кожата. Разпространява се въздушно-капково, съпровожда се с висока температура и кожни обриви. Жълта треска. Вреди на черния дроб и кръвоносните съдове. Морбили. Опасна е за децата, засяга червата, дихателните пътища и кожата. Полиомиелит.  Прониква  в  кръвта  през  червата  и  вдишването,  при  поразяване  на главния мозък възниква паралич. Хепатит.  Всеки  вид  хепатит  предизвиква  пожълтяване  на  кожата,  потъмняване  на урината и обезцветяване на изхожданията, което говори за нарушение на няколко функции на организма. Тиф. Среща се рядко, поразява кръвоносната система. Сифилис. След поразяване на половите органи възбудителят попада в ставите и очите, разпространява се по-нататък.  Енцефалит. Уврежда главния мозък, рискът от смърт е висок. Хантавирус. Възбудителят се предава от гризачите, причинява хеморагична треска с бъбречен синдром. Марбург.  Причинява  хеморагична  треска.  Предава  се  от  животни  и  заразени  хора (Atanasova, I., 2014). Ротавирус. Причинява диария, лечението е лесно, но в недоразвитите страни от него умират всяка година около 215 хиляди деца (Atanasova, I., 2014; World Health Organization, 2013). Ебола. По данни през 2015 година смъртността от ебола е около 50%, от случаите. Предава се при контакт с течности на заразен човек, развил вече симптоми. Признаците са: рязко повишаване на температурата, слабост, мускулна болка и болка в гърлото, обрив, диария, повръщане (Atanasova, I., 2014; World Health Organization, 2016).   - 215 - PROCEEDINGS OF UNIVERSITY OF RUSE - 2020, volume 59, book 8.5. Денга. Смъртността е около 50% от случаите. Предава се чрез ухапване от комар. Разпространена е в Азия и Африка (Atanasova, I., 2014; World Health Organization, 2017). Едра шарка. Известна е отдавна, опасна е само за хората. Характерни са обривът, треската, повръщането и главоболията. Последният случай на едра шарка е бил през 1977 година. Бяс. Предава се от топлокръвни животни, поразява нервната система. След появата на признаците успешното лечение е почти невъзможно. Ласа. Възбудителите се пренасят от мишки. Уврежда бъбреците, нервната система, стартира миокардит и хеморагичен синдром. Лечението е трудно. ХИВ.  Предава  се  чрез  контакт  с  течности  от  заразения  човек.  Без  лечение продължителността  на  живота  е  до  9-11  години,  трудно  се  лекува  заради  постоянното мутиране на щамовете, които убиват клетките (Atanasova, I., 2014). Във връзка със степента на информираност на населението за начините на предаването на вирусните инфекции, познаването на вирусните заболявания и провежданото лечение беше осъществено проучване сред 56 респонденти, проведено за периода на месец Март, 2020  г.  Проучването  се  проведе  под  формата  на  анкета  по  телефона.  От  анкетираните участници 48 са жени и 8 мъже, всички на възраст между 20 и 68 години. 43ма от тях са с висше образование, 12 със средно и 1 с основно образование. Запитването е проведено на териториите на гр. Русе, гр. Силистра, гр. Разград и съответните области.   Знаете ли как се предава вирусната инфекция?3%10% С кашлица От въздуха 13% 46%От ръцете От мръсотия 28%  Фиг.1. Познаване на пътищата на предаване на вирусната инфекция. От представените резултати на Фиг.1 анкетираните посочват като основен начин на предаване на вирусната инфекция въздушно-капковия път. Останалите начини за предаване остават по-малко познати, а по кръвен път не е посочен като отговор.  60души50души40души30душиКои видове вирусни 20души заболявания познавате?10души0душиКорона вирус  Грипни вируси  Рак (HPV)  Грешни (A, B, C и D)  (микробни)  Фиг.2. Познаване на вирусните заболявания  От проведеното проучване, на въпроса „Кои видове вирусни заболявания познавате?” (Фиг.2) всички 56 души посочват Корона вирус, значително по-малък е броят на посочилите грипният вирус. Шестима от анкетираните дават грешен отговор (бактериални, паразитни).   - 216 - PROCEEDINGS OF UNIVERSITY OF RUSE - 2020, volume 59, book 8.5. При анализирането на този резултат може да се допусне, че отговорите на респондентите са силно повлияни от епидемичната ситуация през този период в световен мащаб и високият информационен поток, свързан с нея. 45души40души35души30души25души20души15души10душиКои са причините, поради 5душикоито не сте посетили 0душилекар? Фиг.3. Нагласи относно посещение при лекар и провеждано лечение.  На  въпроса  „Кои  са  причините,  поради  които  не  сте  посетили  лекар?”  (Фиг.3)  се откроява отговорът на 41 души: „Мога и сам/ да се оправя”, който може да се тълкува като вероятност,  че  тези  хора  най-често  предприемат  самолечение  и  преценяват,  че  са компетентни. За останалите отговори би могло да се обобщи, че са по-скоро оправдателни и се наблюдава подценяване на вирусните заболявания. Като цяло се омаловажава функцията на  ОПЛ  и  трябва  да  се  търси  по-добра  връзка  между  лекар  и  пациент.  В  съвремието практиките  е  необходимо  да  осигуряват  превантивна  грижа  и  здравно  образование  на пациентите (World Organisation of Family Doctors, 2011). Борбата с вирусите е трудна заради промяната на познатите възбудители, които правят обичайното  лечение  на  вирусните  заболявания  неефективно.  Освен  приетите  начини  – етиотропен и имуномодулиращ, ранната и бърза диагностика на вирусните заболявания ще спомогне за прилагането на навременна и адекватна терапия. Това може да се случи чрез внедряване на вирусологична диагностика  на инфекциозните заболявания. Базирайки се на Дундаров и съавтори, Илиева съобщава, че вирусните заболявания са едни от най-разпространените сред инфекциозните заболявания и са по-честа причина за смърт и инвалидизиране в сравнение с останалите инфекциозни причинители. С годините тази  тенденция  се  е  засилила  поради:  увеличаване  концентрацията  на  населението, общуването и загърбване на морални традиции; отслабване на имунитета (замърсяване на околната среда, стрес, увеличена употреба на антибиотици, стероиди, алкохол, наркотици); поява на нови и/или модифицирани вируси, адаптацията им към човека, разширяване на географското им разпространение; разрушаване на естествени екосистеми, които могат да елиминират някои вируси (Ilieva, М., 2020;  Dundarov, S., Dundarova, D., Argirova, et al, 2006). Същевременно, се развиват нови и по-бързи методи за усъвършенстване на вирусологичната диагностика в клиничната практика (ELISA, молекулярно-биологични – амплификационни и секвенционни); Биобанкиране – тясно свързано с култивиране и съхранение на клетки (напр. за  трансплантация,  за  изолиране  на  грипни  и  чревни  вируси)  и  е  рутинна  практика  в големите  клинични  центрове.  От  тук  възниква  и  необходимосттта    от  развиване  на вирусологична  диагностиката на инфекциозните болести.  Редица    вирусни  заболявания  могат  да  имат  фатален  край  при  ненавременно диагностициране, респективно липса на лечение, неправилно и/или неадекватно лечение.   - 217 - PROCEEDINGS OF UNIVERSITY OF RUSE - 2020, volume 59, book 8.5. Бързата диагностика на инфекциозни вирусни причинители на въздушно-капкови инфекции, STI, хепатити,  диарии, невроинфекции, е напълно възможна. Бързото диагностициране на вътреболничните вирусни инфекции ще доведе до бързо оздравяване на болничната среда (изолация,  своевременна  дезинфекция,  лечение).  Своевременното  диагностициране  на вирусните  инфекции  ще  спести  разходи  на  болницата,  произтичащи  от  продължителен болничен престой, скъпи медикаменти (често ненужни), евентуални съдебни дела, с които е свързан  взрив  от  вътреболнична  инфекция.  Ще  се  повиши  престижа  и  авторитета  на болницата, а оттам и търсенето й от лекари и пациенти. Съществуват отделни  лаборатории – частни, в здравни заведения или към РЗИ, които извършват  платени  PCR  изследвания,  най-често  на  STD,  но  няма    болнична  система  в България, която да е внедрила вирусологичната диагностика с цел: бърза диагностика, вкл. диференциална диагностика и предприемане на адекватна терапия; доказване и контрол на нозокомиални инфекции с вирусна генеза с цел предпазване на пациентите, персонала и оздравяване на болничната среда; разумно разходване (спестяване) на болничните парични средства. Методите за вирусологична диагностика почиват на два подхода:   -  имунологичен  (серологичен)  –  чрез  ELISA  и  някои  бързи  методи.  Търсят  се антивирусни антитела от типа IgM  (прясна инфекция или рецидив) или IgG (хронифицирала инфекция).  Организмът  изисква  различно  време  за  отделните  вируси,  за  да  образува антителата (от 3 седмици до 3-4 мес.), което налага използване на следващите методи;   - вирусологичен или молекулярно-биологичен – търси се директно самият вирус-причинител. Вирусологичният подход предполага изолиране на вирус в подходящи клетъчни култури (за грипен вирус – MDCK, SIAT и др., за чревни вируси-RD114) – отнема няколко дни. Молекулярно-биологичните методи за часове определят причинителя – PCR, Real time PCR, RT-PCR (респираторни, някои чревни, херпесни, папиломни и др.) Сред изброените често се срещат причинители на тежки заболявания – енцефалити, диарии и др. Същите методи (секвениране) определят бързо и новопоявяващи се щамове (напр. на грипни вируси), както  и  появата  на  резистентни  вируси  и  бактерии.  Молекулярно-биологичният  подход предполага методи, оборудване и консумативи (но не китове) общи за вирусологичната и микробиологичната практика (Ministry of health, 2013).  За функциониране на вирусологичната диагностика  е необходимо: Персонал: 1 лекар, 1 биолог  и 1 лаборант, помощен персонал Помещение – лаборатория с 3 работни места, кабинет за зав. Лаб. Оборудване: 1.Real-time PCR апарат и анализиращ софтуер; 2.Автоматизирана система за DNA и RNA екстракция; 3.Ламинарен бокс (вертикален, за работа с клетъчни култури); 4.Микроцентрофуга; 5.Спектрофотометричен ридер за всички видове ELISA; 6.Автоматична миячка; 7.Инвертен микроскоп за клетъчни култури; 8.Инкубатор за клетъчни култури с СО2; 9.Клатачка за микротитърни плаки; 10.Секвенатор; 11.Хладилници – 1 плюсов и 1 работещ на -150⁰ С ( за съхраняване на клетки за клетъчни култури, трансплантация) (Ministry of health, 2013).  ЗАБ.: Позиции Nо 1,2,4,5,9 се повтарят и за целите на микробиологичните изследвания и могат да се използват и за двата вида диагностика. Съвременните  многопрофилни  болници  за  активно  лечение  са  добре  оборудвани  с голям практичен капацитет и отлични възможности за обслужване, но те имат постоянна нужда  от  актуализиране  и  подобряване  компетенциите  на  медицинските  специалисти. Човешкия фактор е водещ елемент при функциониране на вирусологичната диагностика.   - 218 - PROCEEDINGS OF UNIVERSITY OF RUSE - 2020, volume 59, book 8.5. Експертните познания и опит се базират и на желанието за надграждане и усъвършенстване в областта на вирусологията, а не само базирани на добри практики и точност при изпълнение на въведените стандарти и наредби за справяне с вирозите.  ЗАКЛЮЧЕНИЕ В съвременния свят вирусите причиняват не просто болести, но и глобални промени, които изискват адаптация на всички социални нива. Лечението  на  вирозите  е  част  от  предизвикателството  на  съвремието.  То  протича спрямо вида на вируса, а за профилактика се използват противовирусни ваксини и засилващи имунитета  добавки.  Борбата  с  вирусите  е  трудна  заради  промяната  на  познатите възбудители, които правят обичайното лечение на вирусните заболявания неефективно. Това провокира  новия  свят  към  търсенето  на  нови  лекарства  и  методи.  В  хода  на  болестта имунитетът винаги отслабва, понякога се налага да се подсили, за да унищожи възбудителя.  Игнасио Браво (Ignacio Bravo) от Френския Национален център за научни изследвания твърди, че "Историята на човека е и историята на вирусите, които носим и наследяваме. Нашата работа показва, че някои агресивни вируси, предавани по различни начини, идват от древните в съвременните хора" (Bravo, I., 2016).  