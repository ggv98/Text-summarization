 ВЪВЕДЕНИЕ Рутинната или „профилактична“ епизиотомия е квинтесенциален пример за акушерска манипулация,  която  съществува  въпреки  пълната  липса  на  доказана  необходимост  и същевременно значителен брой медицински клинични проучвания против прилагането й. През последните 20 години в медицинската литература няма публикувани сериозни данни, които  да  подкрепят  необходимостта  или  евентуалните  ползи  от  извършване  на  тази интервенция при нормално, неусложнено раждане. В днешно време рутинното използване на епизиотомия е заменено с политика на селективна/рестриктивна епизиотомия, като кога да бъде приложена е оставено на преценката на лекаря/акушерката. Последното, разбира се, е много проблематично и честотата на използването на епизиотомия варира в много големи амплитуди, както между държавите, така и между отделните болници (https://www.medinfo. bg/spisanie/2011/2/statii/profilaktichnata-epiziotomija-istorichesko-nasledstvo-bez-medicinska-obosnovka-1059). В голямо проучване, опиращо се на данните от Euro Peristat от 2010 г., става ясно, че тези разлики са наистина драстични, като най-висок, над 60%, е делът на епизиотомията в Кипър (75%), Португалия (72.9%), Румъния (68.2%) и Полша (67.5%), а най-нисък, под 10%, в Дания (4.9%), Швеция (6.6%) и Исландия (8.4%) (https://maikomila.bg/ %D1%89%D0%BE-%D0%B5-%D1%82%D0%BE%D0%B5%D0%BF%D0%B8%D0%B7%D0% B8%D0%BE%D1%82%D0%BE%D0%BC%D0%B8%D1%8F/?fbclid=IwAR13dT5Bd9PTqyTM3E0nJIfnBQIclPd92xuqvkYZxMsUXXyf9tpGLM1rHk).   53  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: РАЖДАНЕ БЕЗ ЕПИЗИОТОМИЯ – РОЛЯТА НА АКУШЕРКАТА.   - 293 - PROCEEDINGS OF UNIVERSITY OF RUSE - 2020, volume 59, book 8.5. ИЗЛОЖЕНИЕ Епизиотомията (episiotomie) e най-честата оперативна намеса по време на раждане. Тя е чиста акушерска манипулация, която се извършва по време на изгонването на плода, като представлява  прав,  чист  хирургичен  разрез  в  три  различни  посоки:  медиална,  медиола-терална и латерална (Serbezova, I., 2014).            Фиг.1. Посока на разреза при отделните видове епизиотомии: 1-медиална, 2-медиолатерална, 3-латерална (Serbezova, I., 2014)  Решението за извършването й се взима от акушерките при наличието на необходимост и ако присъстващият лекар на раждането даде нареждане да бъде направена. Показанията за епизиотомия са: ➢  очаквано раждане на едър плод; ➢  при необходимост от използването на форцепс или вакуум-екстрактор; ➢  удължена втора фаза на раждането  – т. нар. изгонване на плода; ➢  раменна дистокия – затруднено освобождаване на раменния пояс на плода; ➢  раждане в седалищно предлежание; ➢  при недоносен плод, за да се ускори раждането. (https://www.medinfo.bg/spisanie/2011/2/statii/profilaktichnata-epiziotomija-istorichesko-nasled-stvo-bez-medicinska-obosnovka-1059). Епизиотомията  намалява  също  така  честотата  на  цистоцеле,  ректоцеле  и  стрес-инконтиненция  при  майката,  въпреки  че  подобни  твърдения  не  са  доказани  в практиката. Human Labour and Birth добавя, че извършването на епизиотомия предотвратява възможно „увреждане  на  мозъка  на  плода“,  като  намалява  натиска  на  главата  срещу перинеума.  Друг  сериозен  „аргумент“,  който  битува  сред  практикуващите  акушери  и специалисти  в  областта  на  акушерството  и  гинекологията  е,  че  профилактичната епизиотомия  предпазва  перинеума  от  сериозни  разкъсвания.  В  същото  време  различни автори посочват, че епизиотомията, както и всяка друга оперативна процедура, носи риска от кръвозагуба, трудно зарастване и инфекция на раневата повърхност. Според Thacker и Banta инфектиране с последваща рерафия и вторично зарастване на епизиотомията се докладват в 0.5 до 3.0% от пациентките, при които е извършена епизиотомия по време на раждане. В медицинската  литература  са  описани  и  две  редки  инфекции  –  некротизиращ  фасцит  и клостридийна мионекроза. Те са убили много жени и са довели до сериозни увреждания на оцелелите. Според William’s Obstetrics “смъртността при тези инфекции е практически 100%, ако  не  се  приложи  хирургично  лечение  и  достига  до  50%  дори  и  след  извършване  на обширни ексцизии на външните полови органи”. В тези случаи става дума за здрави жени, при които е направена „профилактична“ епизиотомия по време на неусложнено раждане, т.е. епизиотомията се оказва причина за смъртта им.  Клинични проучвания водят до следните изводи:   - 294 - PROCEEDINGS OF UNIVERSITY OF RUSE - 2020, volume 59, book 8.5. • ако по време на нормално, неусложнено раждане, не се направи епизиотомия, има вероятност да се получат разкъсвания на мекия родов канал, но с много малки изключения те няма да са по-тежки от оперативно направения разрез;  • епизиотомията  не  предотвратява  разпъването  на  тазовото  дъно,  т.е.  няма отношение към бъдеща уринарна инконтиненция или влошаване на половия живот;   • епизиотомията  не  се  възстановява  по-лесно  от  спонтанното  разкъсване  и обикновено е по-голяма като обем;  • епизиотомията не зараства по-добре от спонтанно разкъсване;   • епизиотомията не е по-малко болезнена от спонтанно разкъсване, а в много случаи може да е причина за късна поява на болка по време на полов контакт;  • епизиотомията не предотвратява мозъчни или други увреди на плода по време на  раждане  (https://www.medinfo.bg/spisanie/2011/2/statii/profilaktichnata-epiziotomija-istorichesko-nasledstvo-bez-medicinska-obosnovka-1059). Ак. Илона Нешкова от акушерски кабинет „Зебра“ прави проучване в страницата на „Майко Мила“ във „Фейсбук“ през 2018г.,  като в нея взимат участие 3400 жени, които споделят дали им е направена епизиотомия:   Фиг.2. Анкета  (https://maikomila.bg/има-ли-проблем-с-епизиотомията)  Статиската  показва,  че  прилагането  на  епизиотомията  все  още  намира  голямо приложение по време на нормално раждане в България. Тя е била дълги години част от рутинната грижа за жената по време на раждане. Толкова дълги години, че сега е много трудно и за професионалистите, и за пациентите, да свикнат с идеята, че различен подход може да е дори по-удачен и безопасен. Истината е, че няма никакви научни доказателства рутинното приложение на епизиотомия да спестява разкъсвания при жените. Напротив –избягването  на  рутинната  епизиотомия  води  до  30%  по-малко  тежки  разкъсвания  на влагалището  и  перинеума.  И  още  – рутинната  епизиотомия  не  спестява  кръвозагуба,  не намалява случаите на новородени с нисък APGAR, нито намалява честотата на инфекциите. С други думи рутинното използване на епизиотомия не води до по-малък травматизъм при майките и бебетата. От опита на колегите в страните с по-добри показатели на майчиното здравеопазване  знаем,  че лекарите  и  акушерките  се  стремят  към  използването  на епизиотомия възможно най-рядко, след като са опитали редица други прийоми, които да спестят на жената интервенцията. Голяма част от тези прийоми са трудни за повсеместно приложение у нас. В България е трудно да се въведе рутинното използване на позиции за раждане, които използват гравитацията, за да се улесни ротацията и раждането на бебето по този начин. Рядко се използват топли компреси или масла за перинеум, които да повишат еластичността  на  кожата,  за  да  минимизират  нуждата  от  епизиотомия.  Рутината  на   - 295 - PROCEEDINGS OF UNIVERSITY OF RUSE - 2020, volume 59, book 8.5. акушерската работа често увлича и надделява над добрите намерения да опитваме нови неща,  с  които  да  повишаваме  качеството  на  грижите  за  раждащите  жени  в  България. Намаляването на процента на епизиотомиите в страната ще започне, едва когато изясним процента на интервенцията. Тоест, все още очакваме единна база с данни за показателите, описващи качеството на родилната грижа у нас, които да отговарят на международните критерии за събиране на точна статистика, отговарят на действителността в цялата страна и могат  да  бъдат  дискутирани  както  в  научни  изследвания,  така  и  заедно  с  жените  като регулатор на качеството на предоставената им услуга – раждане в 21 век съобразно най-добрите медицински практики (https://maikomila.bg/има-ли-проблем-с-епизиотомията). При младите първескини (20 г.-30 г.), перинеума е с доста голяма еластичност и почти не  се  налага  прилагането  на  епизиотомия,  докато  при  по-възрастните  (31  г.-40  г.),  тази еластичност е една идея по-отслабена и практически тук прилагането на епизиотмията е почти  задължителна,  за  да  се  опази  перинеума  от  по-големи  разкъсвания,  както  и  от разкъсвание по меките родови части. По време на ЖК бременните могат да бъдат съветвани от акушерката си да правят упражнение на Кегел, да практикуват йога по време на 9-те месеца,  да  усвоят  техники  за  дишане  и  дълбока  релаксация,  масаж  на  перинеума  през последния  месец  от  бременността  и  непосредствено  преди  раждането  могат  да  намалят вероятността от наложителна епизиотомия. Причината е, че мускулите на влагалището ще бъдат  максимално  подготвени  за  раждането  (https://semeistvo.rozali.com/rajdane/koga-se-nalaga-izvurshvaneto-na-epiziotomiia.html).  Ролята на акушерката обаче не се ограничава до тук – по време на всяко раждане тя преценява  дадената  ситуация,  дали  перинеумът  е  достатъчно  разтеглив  и  податлив  на натиска на детската глава и да прецени колко голям е риска от разкъсвания на меките тъкани и перинеума и дали да приложи механична намеса, като направи епизиотомия.   ИЗВОДИ  Раждането  е  динамичен  процес,  който  подлежи  на  навременни  мерки по  време  на неговото осъществяване. В 21 век родилната помощ се променя с бързи темпове като се стреми да предоставят най-добрите грижи за пациентките си и техните бебета. Акушерките ги предлагат и ги предоставят като избор и доказват колко добре информирани са в областта и са наясно с новостите, които ще доведат до още по-голям комфорт и ще създаде отлична връзка между новороденото и майката. Дамите с „малки“ ръце и „големи“ сърца все повече промотират естественото раждане и целят да докажат на бъдещите майки какви са ползите от него, като за целта се доверяват на научните факти и на традициите, които са били предавани от поколение на поколение и са доказани във времето, но се използват и до ден днешен.   