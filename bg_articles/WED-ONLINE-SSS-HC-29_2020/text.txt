 ВЪВЕДЕНИЕ Понятието  „мотивация”  произлиза  от  латинското  „moveo”  –  „движа,  раздвижвам“, повод да се предприеме или извърши нещо.  Moтивацията,  често  дори  наричана  „феномен”,  има  твърде  широк  спектър  от интерпретации,  но  безспорно  е  движещата  сила,  която  стои  зад  всички  действия  на индивида. По своята същност мотивацията е степен на желание и избор, която е необходима на дадена личност, за да се ангажира да направи едно или друго поведение, изразяващо се най-общо с „насочена активност” на личността (Dimitrov, К., 2018). В  областта  на  мотивацията  широко  признание  има  теорията  на  Ейбрахам  Маслоу (Abraham Maslow), формулирана от него през 1943 г., придобила в последствие широка известност като „Пирамидата на Маслоу”, фигура 1.    Фиг. 1. Мотивацията според Маслоу  59  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: МОДЕЛ НА ИЗГРАЖДАНЕ НА ПОЗИТИВНА МОТИВАЦИЯ ПРИ ИЗБОР НА ПРОФЕСИЯТА АКУШЕРКА.   - 322 - PROCEEDINGS OF UNIVERSITY OF RUSE - 2020, volume 59, book 8.5. Според Маслоу, човешките потребности могат да бъдат класифицирани в категории и подредени в йерархия спрямо своето значение. Неговите разсъждения не дават категорични отговори на въпросите, свързани с мотивиращата роля на ученето при формиране на едно от нивата на пирамидата ─  „самоусъвършенстване” (self-actualization) (Мaslow, A., 2010).  При  изграждане  на  последните,  върхови  пирамидални  нива,  значение  има  и професията, която човек упражнява. За да се посветиш на акушерската професия, да работиш с желание, хуманизъм и доброта, трябва да съществуват значими мотивационни фактори на избора.  ИЗЛОЖЕНИЕ Чувство за щастие, радост и постигане успех на работното си място, изискват човек да избере такова професия, която да го удовлетворява при реализация. Изборът на професията Акушерка  се  повлиява  от  редица  фактори.  Мотивите  за  кандидатстване  във  висшето училище  за  подготовка  на  специалисти  от  Професионално  направление  Здравни  грижи, регулирана  професия  Акушерка  са  комплекс  от  най-разнообразни  подбуди  и  обуславят учебната  дейност,  постиженията  и  социалното  поведение.  Процесът  на  мотивация изисква време, упоритост и самодисциплина. Целта  на  изследването  е  да  се  проучи  и  анализира  мотивацията  на  студентите акушерки относно избора на бъдещата професия.  Материали  и  методи.  Проведено  е  анонимно,  индивидуално  проучване  сред  60 студенти акушерки (I, II, III и IV курс) в катедра Здравни грижи от Русенски университет ,,Ангел  Кънчев“,  през  декември  2019  година.  Използваните  методи  на  проучване  са социологически (интервю - доброволно) и статистически (графичен анализ). Резултати  и  обсъждане.  Наблюдавани  признаци  са:  мотивация  за  професионално обучение; фактори, водещи до промяна на мотивацията за обучение в избраната професия. Относителният дял на студентите от I, II и III курс е сравнително еднакъв - по 28%. Стажантите акушерки формират останалите 16% от извадката. Разнообразни са отговорите, които са дали интервюираните на въпроса: ,,Бихте ли избрали отново професията ,,Акушерка?“. Голяма част са доволни от избора на професията (60%), колебание са показали  15%, отрицателно отношение (10%), въздържали се от отговор –  15%.  Студентите,  които  се  колебаят  в  правилния  избор  на  професията  са  от  първия семестър на обучението си (фигура 2).  удовлетворени от избора на професия10%15% не желаят да отговорят60%15% чувстват колебание в избораотрицателен отговор Фиг. 2.Отговори на респондентите за избор на професията  Мотивацията и избора на професия е сложен процес за младите хора в съвременното общество. Изборът на акушерската професия е необходимо да се осъществява от хора, които се  чувстват  удовлетворени  от  извършването  на  грижи  и  помощ  към  нуждаещите  се. Получените резултати показват, че всички респонденти посочват за мотивация на избор на тази професия „да поемат новия, раждащ се живот“.   Изборът на професия е продиктуван и от различни други фактори отразени на фигура 3.    - 323 - PROCEEDINGS OF UNIVERSITY OF RUSE - 2020, volume 59, book 8.5. родители, близки, приятели5%10%15%възможност за професионална реализация70% лични предпочитаниядруги фактори Фиг. 3. Фактори оказващи влияние върху избора на професията Акушерка  Като мотивационен фактор за обучение в професията Акушерка студентите посочват следното: ◆ „Чувство на хуманизъм”; ◆ „Придобиването на интересни и полезни знания”. ◆ „Интересна работна среда”; ◆ „Придобивам чувство на удовлетвореност от това, което правя”; ◆ „Придобиване  на  по-вече  професионални  познания,  които  са  нужни  не  само  за пациентите, но и в личен аспект“. Към студентите от III и IV курс е зададен въпрос „Чувствате ли се по-мотивирани в овладяването  на  Вашата  професия  за  разлика  от  началния  момент  на  обучението?” Резултатите от анкетирането посочват следното:  100%; 0%15% дане75%не мога да отговоря Фиг. 4. Мотивираност за обучение в III и IV курс на обучение  Факторите, които позитивно мотивират студентите от III и IV курс на обучение към професията Акушерка са: ◆ „сигурност в това което правя, защото вече го извършвам правилно”; ◆ „професионално  самочувствие  в  резултат  на  придобитите  знания,  умения, компетенции”; ◆ „възможност да извършвам практически професионални задачи”; ◆ „прекрасен медицински екип, който ме приема с желание”; ◆ „удовлетворение от това, което правя”; ◆ „добри взаимоотношения с пациенти”; ◆ „притежавам знания, с които съм полезен на близките и приятели”.  На въпроса ,,С какво свързвате вашата мотивация по избраната професия Акушерка?“, 45%  са  посочили  „възможността  да  помагам  на  хората“  и  30%  „Да  бъда  полезена“. Останалите 11%, смятат, че ще намерят по – бърза реализация, 14% я чувстват като тяхно вътрешно призвание (Фигура 5.)    - 324 - PROCEEDINGS OF UNIVERSITY OF RUSE - 2020, volume 59, book 8.5. 10% възможност да помагам на жените16% 40% ще бъда полезна на хората34% реализация в професиятаусещане за призвание Фиг. 5. Връзка на мотивацията с професията Акушерка според анкетираните  Мотивацията е процес, който активира, насочва и поддържа поведението на човек. Тя може да се разгледа като система от вътрешни подбуди, с които индивида се заставя да участва в една или друга дейност (Hristova, Tsv., 2019). Акушерката се грижи за жената – бременна,  родилка,  майка,  гинекологично  болна.  Акушерската  здравна  грижа  е  един  от мотивите, които са с най – висок относителен дял на отговорилите – 40%. Алтруизмът, емпатията, милосърдието и състраданието са традиционно най – застъпени в акушерската професия.  Професията  Акушерка  дава  възможност  за  личностно  развитие  и самоусъвършенстване. Според анкетираните, значимо влияние оказва “удоволетвореността от извършеният труд”. Това е водещ мотивационен фактор и за останалите професии. Човек трябва да бъде удовлетворен от извършваната професионална дейност за да се чувства добре от своята реализация (Hristova, Tsv., 2018). Отношението към собственото личностно развитие и значимостта на поставените цели също определя в голяма степен активното отношение към професионално обучение. Почти всички  стажанти  съобщават,  че  желаят  да  продължат  образованието  си  в  по-висока магистърска  степен  (88%).  След  успешно  завършване  на  професионалното  си обучение всички респонденти съобщават, че ще работят по специалността си.   Данните от проучването показват, че най-силно въздействие върху мотивацията за учене  са:  интерес  към  преподаваните  учебни  дисциплини  (67%),  емоционална удовлетвореност от придобиването на професионални знания и умения (70%), позитивно отношение на колегите от клиничните бази (53%), взаимоотношенията с преподавателите (60%), благоприятен психоклимат в студентската група (80%),  Прилагането  на  разнообразни  методи  и  средства  за  обучение,  насочени  към повишаване  на  ефективността  на  обучението  развива  позитивни  мотиви  за  професията (Hristova, Tsv., 2016; Hristova Ir., D. Georgieva, Gr. Koleva., 2016). След  проучване  по  темата  и  анализ  на  резултатите  от  проведеното  изследване  се направи извода, че за постигане на позитивна мотивация и успех в предпочитаната професия са необходими: ясна и точно формулирана цел и постоянно обучение.   Предлагаме модел за изграждане на позитивна мотивация в постигане на избраната професия, която структурираме в следните стъпки (фигура 6):    - 325 - PROCEEDINGS OF UNIVERSITY OF RUSE - 2020, volume 59, book 8.5.  А поставяне на целНВИТИЗЯ изграждане на контакти с ОИхора със същите целиПЦ ААНВИ ЕТ намиране на мотивиращи НОА фактори за справяне с МД трудноститеЖАРГ самодисциплина, ЗИ самоконтрол; не трябва да се отказваме Фиг. 6. Модел за изграждане на позитивна мотивация за избор на професията Акушерка  Мотивацията описва желанията или потребностите, които насочват поведението към дадена  цел.  Това  е  стремежът  да  се  действа  по  начин,  който  ще  задоволи  определени постижения.  Целта  е  отправната  точка  за  удовлетворяване  на  потребностите  чрез осъществяване на подходящи действия. Колкото по – ясно е дефинирана целта и се знае какво ще ни донесе, толкова повече се ангажираме с реализацията ѝ (Vasileva, N., 2014).  Човекът е социален (неизолиран) индивид, живее в различни формални и неформални групи и съзнателно или не съпоставя своите действия и оценки с тези на другите, като се стреми да изяви своя определена жизнена позиция. Всеки студент е със свой индивидуален принос, извършва се обмен на знания, идеи, способи и действия. Всичко това протича в атмосфера на добронамереност, емоционален и интелектуален комфорт за всички участници в образователния процес. Това са и фактори за справяне с трудностите при формиране на позитивната мотивация за изучаване на професияна Акушерка.   ЗАКЛЮЧЕНИЕ Постигането на висока ефективност и качество на здравните грижи от всички области на зравната система е възможно, единствено когато се обучават студенти, с ясна представа за избраната професия и конкретни очаквания, които имат за своята професионална реализация. Стремежът  към  образование  е  обвързан и с  възможността  за израстване,  развитие, преспективи и възможности за професионално развитие в дадена професия. Това засилва и подържа мотивационните фактори, както в процеса на обучение, така и за обучение през целия  живот.  Професията  Акушерка  изисква  непрекъснато  обучение  и  квалификация (Hristova, Tsv., 2016). Авторитета на акушерката професия  е възможно да бъде повишен чрез непрекъснато професионално  развитие,  подобряване  на  качеството  на  акушерските  здравни  грижи. Удовлетвореността  на  пациентките  ще  се  превърне  в  позитивен  фактор,  изграждащ мотивацията за обучението в професията Акушерка.  