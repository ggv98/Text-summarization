 ВЪВЕДЕНИЕ Ваксините представляват живи или умъртвени вируси, които са преработени по начин, при  който  са  загубили  свойствата  си  да  причиняват  заболяване,  но  са  със  запазена способнаст  да  предизвикват  изработването  на  антитела  в  организма,  които  унищожават микроорганизмите, срещу които са предназначени. Имунизация  се  нарича  поставяне  на  ваксина  за  постигане  на  определено  ниво  на имунна защита срещу определена болест.  Реимунизация е поставяне след определен период на  допълнителна  доза  от  същата  ваксина  за  поддържане  на  имунитета  на  високо  ниво (Serbezova, Iv., 2014).  ИЗЛОЖЕНИЕ Заразните  болести  все  още  са  смъртоносни,  но  те  може  да  бъдат  контролирани. Въведените минимални частици от микроорганизмите под формата на ваксини подготвят имунната система при среща с вирусите и бактериите да произведе бърз защитен отговор с антитела срещу инфекцията. Ваксините от българския имунизационен календар са срещу заболяванията:  дифтерия,  тетанус,  коклюш,  морбили,  паротит,  рубеола,  полиомиелит, туберкулоза,  вирусен  хепатит  тип  Б,  хемофилус  инфлуенце  тип  Б,  менингококови  и пневмококови инфекции, човешки папиломeн вирус.  Освен  задължителните,  съществуват  и  т.нар.  препоръчителни  имунизации.  Те  се извършват по желание на пациента срещу заплащане. Прилагат се на пътуващи в региони, в които  съществува  повишен  риск  от  заразяване  с  определени  ваксинопредотвратими инфекции, в региони, ендемични за дадените заболявания или на лица в неимунизационна възраст  с  придружаващи  заболявания  и  повишен  риск  от  заразяване  и  др.  (http://www.mh.government.bg/bg/informaciya-za-grazhdani/imunizacii/).  45  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: НЕОБХОДИМОСТТА НА АКУШЕРКАТА ПРИ ПРЕВЕНЦИЯ НА ЗАБОЛЯВАНИЯТА. ЕТИЧНИЯТ И МОРАЛЕН ИЗБОР ЗА ВАКСИНАЦИЯ.   - 251 - PROCEEDINGS OF UNIVERSITY OF RUSE - 2020, volume 59, book 8.5. Ваксинирането  води  до  вкарване  в  организма  на  чужди  белтъци  и  полизахариди, предизвикващи алергична реакция като чужди на организма вещества, които го правят лесно податлив на различни нови микроби и вируси и към които до този момент е бил устойчив (Ilieva, M., Velcheva, K., 2020). Голяма  част  от  информацията,  която  общоприетите  изследвания  използват  като доказателство  за  това,  че  ваксините  „действат“  и  „осигуряват  имунитет“  се  отнася  до увеличените титри на антитела след поставяне на ваксината (https://www.vaksini.eu). Много  рядко  ваксина  може  да  причини  алергична  реакция,  например  обрив  или сърбеж, който засяга част или цялото тяло. Дори още по-рядко децата може да получат силна реакция в рамките на няколко минути след имунизация, която причинява затруднено дишане и евентуално припадък. Това се нарича анафилаксия. Скорошно проучване е показало, че един случай на анафилаксия се съобщава на около половин милион направени имунизации. Въпреки че алергичните реакции може да бъдат притеснителни, лечението води до бързо и пълно възстановяване. (https://www.publichealth.hscni.net/sites/default/files/Immunisation%20for %20babies%20up%20to%201%20year%20old%2006_17_BULGARIAN_Final-title.pdf). Ваксините,  така  както  и  всяко  друго  лекарство,  могат  да  предизвикат нежелани лекарствени реакции. Повечето съществуващи ваксини са с доказан профил на безопасност и затова сериозните странични ефекти се срещат много рядко. Важно  е  да  се  отбележи,  че  благодарение  на  широката  употреба  на  ваксините, човечеството се е „избавило“ от редица смъртоносни заболявания, които са вземали милиони жертви всяка година. В медицината още от древността съществува постулатът Primum non nocere! (Преди всичко не вреди!). Основно правило е при назначаване на всяко лечение, изследване, профилактика и т.н. да се преценява съотношението полза - риск за пациента. В това отношение рискът от нежелани лекарствени реакции при приложение на ваксина е много по-малък в сравнение с потенциалната полза, която носи тя, предпазвайки организма от  смъртоносни  заболявания  (https://www.puls.bg/detsko-zdrave-c-38/vaksini-i-stranichni-reaktsii-mit-ili-realnost-n-24917).  Темата за ваксините неведнъж е предизвиквала спорове между хората, подкрепящи ваксинацията и антиваксърите. По този повод проведохме проучване под формата на анкета, в което се включиха 140 души.  Цел на проучването: Здравната информираност за ваксините. Обхват на проучването: В изследването участват 140 жени и мъже на възраст от под 18 г. до над 45 г. Методи на проучване: Използван е социологичен метод, онлайн анкета с отворени и затворени въпроси. Анализ на резултатите:  Фиг. 1 Брой на мъжете и жените, включили се в изследването  Предполага се, че жените, като майки, имат по-голямо отношение към поставените въпроси, тъй като те обикновено са в ролята на информираното лице в семейството.     - 252 - PROCEEDINGS OF UNIVERSITY OF RUSE - 2020, volume 59, book 8.5.  Фиг. 2 Разделяне на отговорилите на две групи – родител/настойник или не  По-голяма част от отговорилите не са родител/настойник. Това се дължи на по-младата група от хора, на които бе предоставена анкетата.    Фиг. 3 Възраст на анкетираните   Фиг. 4 Влияние върху мнението на анкетираните относно ваксините  Значително голям процент от анкетираните са посочили именно нас, специалистите по здравни грижи, за източник на информация относно ваксините. Това е доста съществено в направеното изследване. Лекарите и специалистите по здравни грижи са длъжни да дават пълна, но също така и лесно разбираема информация на своите пациенти.    Фиг. 5 Мнение относно „претоварването“ на имунната система вследствие на ваксинация  По-голям процент от запитаните твърдят, че имунната система бива „претоварвана“ от приема на ваксини. Това обаче се избягва при стриктно спазване на правилата за ваксинация   - 253 - PROCEEDINGS OF UNIVERSITY OF RUSE - 2020, volume 59, book 8.5. и имунизационния календар. Разпределянето на имунизации и реимунизации във времето предотвратява  претоварването  и  позволява  на  организма  добре  да  усвои  „придобития имунитет“.    Фиг. 6 Мнение относно ефективността на програмата за ваксинация  Повече  от  половината  от  отговорилите  смятат,  че  програмите  за  ваксинация  са ефективно средство за профилактика на заболяванията. Това в действителност  е така, а доказателство  за  това е  значителен  спад на заболеваемостта  или заличаването  на  някои заболявания. Преди появата на ваксините много деца са умирали в ранна възраст или са получавали увреждания за цял живот. Ваксинацията доведе до ликвидиране на едрата шарка, почти  до  елиминиране  на  полиомиелита  и  е  предотвратила  безброй  смъртни  случаи  в резултат на много други болести, като например морбили, дифтерия и менингит.   Фиг.7 Познаване на страничните ефекти вследствие на имунизации  Отговорите на този въпрос са разновидни, но преобладават тези, които не са имали случай на сериозни странични ефекти или последици от ваксинация. Разбира се малък е процентът  на  странични  ефекти  или  инвалидизация  не  само  в  това  изследване,  а  и  в действителност.   Фиг. 8 Ползи и рискове от имунизации  Разбира се ползите са винаги в по-голям процент от риска. Това се дължи на изградения обществен имунитет, получен вследствие на поемане на минимален риск, който не бива да се неглижира, но и не бива да се поставя като причина за масово неваксиниране.   - 254 - PROCEEDINGS OF UNIVERSITY OF RUSE - 2020, volume 59, book 8.5.  Фиг. 9 Информация относно воденето на статистика за страничните ефекти на имунизациите  Неинформираността  на  населението  е  проблем,  с  който  се  сблъскваме  ежедневно. Всеки човек, който е поставен пред дилема и трябва да направи решение, е длъжен да се информира,  да  се  запознае  с  всички  гледни  точки,  да  опознае  ползите  и  рисковете. Статистиките  са  идеално  средство  за  информация,  тъй  като  те  съдържат  в  себе  си действителна  информация.  Няма  точна  такава  статистика,  но  информационния  поток  за възможните странични ефекти и тяхната рядкост са в изобилие.  Фиг. 10 Поставяне на незадължителни ваксини  У нас поставянето на незадължителни ваксини не е честа практика.   Фиг. 11 Обобщено мнение относно ваксините  Повече от 60% от запитаните смятат, че ваксините са безопасни и полезни. Това в действителност  е  така  и  е  доказано  във  времето.  Ваксинацията  е  един  от  най-големите успехи  на  медицината.  Тя  е  животоспасяваща,  защитава  нашите  общества,  намалява болестите и допринася за по-голяма продължителност на живота.  Фиг. 12 Информираност на пациентите от личния лекар  Много често можем да сме свидетели на даване на несъществена, непълна или неясна информация от лекар/медицински специалист на пациент. Това е съществен проблем, който влияе  на  последващите  източници  на  информация,  което  може  да  бъде  некоректна  или невярна и да доведе до грешно освояване и разбиране от пациентите. Този проблем трябва да бъде подпомогнат като се наблегне върху изграждане на връзката специалист-пациент.     - 255 - PROCEEDINGS OF UNIVERSITY OF RUSE - 2020, volume 59, book 8.5. ЗАКЛЮЧЕНИЕ Системите  за  обществено  здравеопазване,  като  имунизациите,  са  предназначени  да защитават  здравето  на  оществото  –  тоест  всички  нас.  Задължителната  имунизация съществува не  само за защита на отделните деца, но и за защита на всички деца. Ако ваксините не бяха задължителни, то броят на хората, имунизиращи своите деца, би бил значително по-малък - те биха забравяли, отлагали, не биха отделяли време за това, или биха преценявали, че не могат да си го позволят. Това би довело до спадане на нивото на защита под прага за изграждане на групов имунитет  и до последващи епидемични взривове от заболяването. В известен смисъл, законите за имунизация приличат на законите за движение по  пътищата.  Не  ни  е  разрешено  да  караме  толкова  бързо,  колкото  ни  се  иска  по претоварените улици или да не спазваме пътните знаци и сигнализация, а това също може да се разглежда като ограничаване на нашите права. Тези закони, обаче, са насочени не толкова към това да предпазят шофьорите от самонараняване без да ограничават техните собствени права, колкото да не наранят другите - което пък опазва правата на околните и обществото.  Колкото повече деца в една общност са ваксинирани, толкова по-трудно е заболяването да се разпространява. И накрая - ваксинирането днес ще помогне да се предпазят бъдещите поколения деца.   