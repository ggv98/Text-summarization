 ВЪВЕДЕНИЕ Злоупотребата с алкохол и алкохолизмът представляват значителни проблеми, които засягат голяма част от хората по целия свят. Повече от 200 заболявания и наранявания са причинени  от  консумация  на  алкохол  поради  цироза  на  черния  дроб,  рак  и  различни наранявания. Независимо от това колко човек консумира, тялото може да метаболизира само определено количество алкохол на всеки час. Това количество варира в широки граници сред индивидите и в зависимост от размера на черния дроб и телесната маса (Kumar Jain S., Sedha, S., Mishra, M., 2019).  След прием на алкохол, той се разпространява в организма, чрез кръвообращението или се усвоява през стомаха. В човешкия организъм алкохолът се разгражда с помощта на два ензима - алкохол дехидрогеназа (AHD) и алдехид дехидрогеназа (ALHD), в последователни биохимични  реакции.  Нарушените  функции  в  ензимите  често  се  дължат  на  мутации  в кодиращите ги гени, които се унаследяват от поколението. В различните етнически групи се наблюдават  различни количествени и качествени изменения в ензимите, които  водят  до нарушение във функциите им или пълна липса на тяхната синтеза. Вариациите в гените и различното им разпределение в представителите на отделните етнически групи е предпоставка за различна склонност към алкохолна зависимост, рак и други заболявания (Jones A. W., 2019).    20 Докладът е представен на студентската научна сесия на 19.05.2021 г. в секция „Здравни грижи“  с оригинално заглавие на български език: РОЛЯ НА ГЕНЕТИКАТА В АЛКОХОЛНИЯ МЕТАБОЛИЗЪМ – ФУНКЦИЯ НА АЛКОХОЛ И АЛДЕХИД ДЕХИДРОГЕНАЗАТА.   - 121 - PROCEEDINGS OF UNIVERSITY OF RUSE - 2021, volume 60, book 8.5. ИЗЛОЖЕНИЕ След като постъпи в организма, част от алкохол преминава веднага в кръвта, чрез лигавиците в устната кухина като така достига различни тъкани. Останалото количество попада в стомаха, където може да се преработва в продължение на 20 минути, след което преминава в тънкото черво където се абсорбира изключително бързо.  Химичният строеж на алкохолната молекула обуславя нейната висока разтворимост във вода, благодарение на което се абсорбира лесно в тъканите чрез проста дифузия и достига богато кръвоснабдените органи. Сред  физиологичните  параметри,  които  влияят  на  степента  на  толерантост  към употребата на алкохол са: телосложението на индивида, пола, етническата принадлежност, нивото на дехидратация на организма, от колко време индивида приема алкохол и други. Значение  имат  още  вида  на  алкохолната  напитка  и  концентрацията  на  алкохол  в  нея (Cederbaum A. I.,2012).  Черния дроб е основен детоксикиращ орган в човешкото тяло. В него са експресирани два ензима - алкохол и алдехид дехидрогеназа, които разграждат алкохолната молекула, за да може да бъде изхвърлена от организма (Buddy T, S. Gans, 2017).  Гените,  кодиращи  ензимите  алкохол  и  алдехид  дехидрогеназа  са  локализирани  в хромозома 4 в човешкия геном. Известни са 7 вариации в ензима алкохол дехидрогеназа (табл. 1). Техните протеини са разпределени в пет класа според последователността и структурните си прилики (Edenberg H. J, 2007) Доказано е, че ADH1A, ADH1B, и ADH1C са сред най-важни за метаболизма на алкохола в човешкия организъм, тъй като обичайно се синтезират в най-голямо количество. Изоензима ADH1B има известни три алела- ADH1B*1, ADH1B*2 и ADH1B*3, разпределни различно, в различните етнически групи (Scott D. M., R. E. Taylor).  Таблица 1: Вариации в ензима ADH. (адаптирана от ncbi.nlm.nih.gov) Официално  Старо  Нестандартно  Протеин  Клас наименование  наименование  наименование на гена ADH1A  ADH1  ADH1A  α  I ADH1B  ADH2  ADH1B  β  I ADH1C  ADH3  ADH1C  γ  I ADH4  ADH4  ADH2  π  II ADH5  ADH5  ADH3  χ  III ADH6  ADH6  ADH5  ADH6  V ADH7  ADH7  ADH4  σ  IV  Алкохол дехидрогеназата (ADH) разгражда алкохолната молекула до ацеталдехид по механизма на окислително-редукционните реакции. Ензимите цитохром P450 2E1 (CYP2E1) и  каталаза  също  разграждат  алкохола  до  ацеталдехид.  Ацеталдехидът  е  изключително токсичен за организма, той уврежда клетките и е смятан за причинител на поведенческите и физиологичните  ефекти,  свързани  с  консумацията  на  алкохол  (например  липса  на координация и нарушения в концентрацията) (Jelski, W., Grochowska-Skiba, B., & Szmitkowski, M. (2007).  Алкохол дехидрогеназата окислява алкохолната молекула като същевременно редуцира една  молекула  NAD+  до  NADH.  Молекула  цинк  (Zn2+)  координирана  свързването  на алкохолната молекула към активния център на ензима. След това алкохола се депротонира, за да бъде окислен до ацеталдехид. Преди обаче алкохолната молекула да се свърже с активния център, към него се свързва една молекула вода, която  се разтваря при навлизането  на алкохола. В края на механизма водна молекула отново се свързва с активния център на ензима, след като окисления субстрат - ацеталдехид, го напусне (фиг. 1) (Cederbaum A I., 2012).   - 122 - PROCEEDINGS OF UNIVERSITY OF RUSE - 2021, volume 60, book 8.5.  Фиг. 1. Механизъм на действие на алкохол дехидрогеназата (Alcohol Metabolism).  Ензимът  алдехид  дехидрогеназа  (ALDH)  разгражда  ацеталдехида  до  въглероден диоксид, който се отделя през белите дробове, и вода. Механизмът на действие се състои от пет  последователни  каталитични  реакции  (Фиг.  2).  Друг  ензим,  който  също  разгражда ацеталдехида до въглероден диоксид и вода е каталазата (Comporti, M., Signorini, C., Leoncini, S. et al., 2010).   Фиг. 2. Механизъм на действие на алдехид дехидрогеназата (Silverman R. B.,2002)   Познати са две разновидности в гените, кодиращи ALDH, които синтезират различни по своята локализация протеини (Табл. 2).  Таблица 2: Вариации в ензима ALDH. (адаптирана от ncbi.nlm.nih.gov) Официално  Старо  Протеин наименование на гена  наименование ALDH1A1  ALDH1  Цитозолна алдехид дехидрогеназа RALDH1  1, ALDH1 ALDH2    Митохондриална алдехид дехидрогеназа, ALDH2    - 123 - PROCEEDINGS OF UNIVERSITY OF RUSE - 2021, volume 60, book 8.5. Както вече споменахме проучени са три алела на изоензима ADH1B, които са различно пропорционално  разпределени  в  различните  етнически  групи,  това  води  до  значителни разлики в алкохолния метаболизъм. Алелът ADH1B*1 е най-разпространен във всички етноси, но  се  проявява  с  различна  честота.  ADH1B*2  алелът  е  значително  проявен  в  източно-азиатското  население  и  в  много  малка  степен  в  кавказкото,  при някои представители  с еврейски произход и в афро-американското население. ADH1B*3 алелът е значително проявен в афро-американсккото население и в отделни случаи е открит в някои племена на нативните американци (Scott D M., R E Taylor) Сред най-известните белези на алкохолната сензитивност е зачервяването на лицето (флъшинг феномен), което е изключително характерно за хора от източно-азиатски произход (корейци, японци, китайци). Населението с генотип, обуславящ тази характеристика често поради  различни  мутации  в  гените  имат  ниски  нива  на  ензима  ALDH,  което  води  до натрупване на ацеталдехид в организма. Високата му концентрация се съпътства с редица неприятни симптоми, което е причина за приемането на малки количества алкохол от източно-азиатското население. След редица проучвания е установено, че при хора от азиатски произход се наблюдават най - ниските стойности на алкохолизъм, в сравнение с други етнически групи (Chan A. W., 1986; Duranceaux, N. C., Schuckit, M. A., Luczak, et all, 2008).  В  населението  с  ориенталски  произход  се  наблюдават  подобни  характеристики, наблюдава се атипична форма на ензима алкохол дехидрогеназа. Това води до неправилно функциониране и натрупване на ацеталдехид в организма. Статистически отново са налични ниски стойности на алкохолна зависимост. Разбира се трябва да се имат предвид и социо-културните фактори (Chan A. W., 1986). Флъшинг феноменът е рядко срещан в кавказкото население, което не може да се определи като единствената причина за по-високите стойности на алкохолна зависимост. В представителите на европеидната раса често се наблюдават структурно правилни варианти на двата ензима, които  функционират  своевременно и разграждат  алкохолната молекула. В резултат приетият алкохол се усвоява бързо, не се натрупва ацеталдехид в организма и е нужно да се приеме по - голямо количество алкохол, за да се наблюдават странични ефекти. Тези фактори и както и други, допринасят за високия риск от алкохолизъм в кавказкото население (Goedde, H. W., & Agarwal, D. P., 1987).  В нативното американско население се наблюдават подобни тенденции и съпоставими нива на активност на ензимите алкохол и алдехид дехидрогеназа, като при представителите на европеидната раса. Редица проучвания доказват, че в представителите на афро-американското население се наблюдават изключително бързо разграждане и усвояване на алкохола в метаболизма.  Може да се обобщи, че представителите, които имат поне един алел ADH1B*3 в генотипа си (хетерозиготи) са с изключително по - малък шанс да развият алкохолна зависимост и не се наблюдава фамилна алкохолна зависимост (Marshall V J., V A Ramchandani, N Kalu et al., 2014).  ИЗВОДИ  Метаболизмът на  алкохол  в  човешкия  организъм  се  различава  при  всеки  индивид. Редица проучвания са доказали, че може,  в зависимост  от  скоростта на разграждане на алкохола също и ефективността на процесите, да се обобщят характерни белези за всяка от различните  етнически  групи.  Действието  на  ензимите  алкохол  дехидрогеназа  и  алдехид дехидрогеназа е пряко зависимо от наследените гени, които кодират тяхната синтеза.  