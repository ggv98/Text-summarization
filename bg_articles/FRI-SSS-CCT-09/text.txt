 ВЪВЕДЕНИЕ С всеки изминал ден се забелязва, че сме зависими все повече и повече от технологиите (Siewiorek, D., & etc., 2017). Приложението на компютърните технологии в почти всички области налага все по-високи изисквания, както към тяхната производителност, така и към надеждното им функциониране. Потребителят очаква от компютъра коректни резултати от обработката на информацията и гаранция за това е наличието на средства за контрол и диагностика на компютърните системи.  Процесорът е основен компонент на компютърната система, а аритметико логическото устройство е част от него, чиято основна функция е извършването на различни аритметични и логически операции с машинни думи - кодове на числа, части от инструкции и др. (Mano, M. M., & etc., 2008). Контролът върху аритметичните и логически операции (Rao T., 1970) е важен за правилното функциониране на компютърната система (Medwed, M., 2011). Проверката на тези операции се извършва програмно и апаратно (Patel, J. H., & etc., 1982). В настоящия доклад е описан един подход за разработка на софтуерен продукт за решаване на задачи, свързани с контрола на аритметическите и логическите операции. С разработването му се цели да се създаде обучителен инструмент, който да улесни усвояването на учебния материал и да проследи постъпково методите за контрол на аритметически и логически операции. Софтуерът се използва със студентите по дисциплината „Надеждност и диагностика на компютърни системи“, които се обучават в образователно-квалификационна степен “Бакалавър” в специалност “Компютърни системи и технологии”.   КОНТРОЛ НА ЛОГИЧЕСКИ ОПЕРАЦИИ Към логическите операции в компютърните системи се числят:                                                   20 Докладът е представен на студентската научна сесия на 27.04.2018 г. в секция „Комуникационна и компютърна техника“ с оригинално заглавие на български език: ОБУЧИТЕЛЕН СОФТУЕР ЗА РЕШАВАНЕ НА ЗАДАЧИ ЗА КОНТРОЛ НА АРИТМЕТИЧЕСКИ И ЛОГИЧЕСКИ ОПЕРАЦИИ.   - 97 - PROCEEDINGS OF UNIVERSITY OF RUSE - 2018, volume 57, book 3.4. - логическо събиране – ИЛИ ;  - логическо умножение – И ;  - поразрядно сравнение – ⨁ ;  - инвертиране ;  - изместване.  За контрол на логическите операции с използване на кодове не съществуват удобни и икономични методи, както при аритметичните операции. Причината е, че не могат да се подберат контролни операции така, че контролният признак на резултата да бъде еднозначно свързан  с  контролните  признаци  на  операндите.  Проверката  се  извършва  програмно  и апаратно, с използване на контрол по mod 3 и въвеждане на излишък (Smrikarova, S. & etc., 2013).  Най-голямо приложение са намерили следните два метода:  - повторно изпълнение на логическата операция;  - паралелно изпълнение на две логически операции. При първия метод контролът се извършва в следния порядък:  - изпълнява се логическата операция;  - формират се контролните разряди на резултата по mod 3;  - изпълнява се логическата операция отново;  - формират се контролните разряди на втория резултат;  - сравняват се контролните разряди на резултатите от двете изпълнения.   При втория метод се изпълняват паралелно две логически операции, от получените резултати  се  формират  контролните  разряди  по  mod  3  и  се  сравняват  по  определени зависимости (Smrikarova, S. & etc., 2013).  Използват се следните логически съотношения:   A + B = (A  B) +2 (A Λ B)  (1)   A + B = (A v B) + (A Λ B)  (2)  КОНТРОЛ НА АРИТМЕТИЧЕСКИ ОПЕРАЦИИ Основните аритметически операции в компютърните системи са:  -  Събиране; -  Изваждане; -  Умножение; -  Деление. За контрол на аритметични операции трябва да се използват  кодове, пригодени за контрол и изпълнение на аритметически операции, за които:   [x](операция)[y]=[x(операция)y],  (3) където x и y са операнди,  [x] и [y] – техните кодове,  [x(операция)y] – код на резултата (операция) – аритметическа операция (Smrikarova, S. & etc., 2013). Един от тези кодове е контролът по модул. Контролът на аритметични операции с използване на кода с контрол по модул се основава на следните свойства на остатъците (Smrikarova, S. & etc., 2013): -  ако N1 ± N2 = N3, то [C(N1) ± C(N2)] (mod М) = C(N3); -  ако N1 . N2 = N3, то [C(N1) . C(N2)] (mod М) = C(N3); -  ако N1 = N2 N3 + N4, то C(N1) ={ [C(N2) . C(N3)] (mod М) + C(N4)} (mod М) .   - 98 - PROCEEDINGS OF UNIVERSITY OF RUSE - 2018, volume 57, book 3.4. Необходимо е също и да се знае, че две числа са сравними по mod М, ако са равни остатъците, получени при делението на числата на М. При извършване на дадена аритметична операция с информационните разряди на два операнда, същата операция, но по mod М се извършва и с остатъците, записани в контролните разряди на операндите. При отсъствие на грешка двата резултата се сравняват по mod М (Smrikarova, S. & etc., 2013). При числовия контрол по модул се въвежда излишък в информацията, чрез добавяне на контролни разряди k на брой към информационните m. Съдържанието на контролните разряди е равно на остатъка R от делението на даденото число N (съдържанието на информационните разряди) на определено положително число M, наречено модул. Качеството на контрола по модул зависи от величината на модула М. Един от най-използваните контролни по модул е с величина М=3 – т.н. „Контрол по модул 3“ (Smrikarova, S. & etc., 2013).  ИЗИСКВАНИЯ КЪМ ИНТЕРАКТИВНИЯ ОБУЧИТЕЛЕН СОФТУЕР  Към проектирания обучителен софтуер са формулирани следните изисквания: •  Софтуерът да бъде с интуитивен дизайн и максимално опростен дизайн, който да насочва неопитният потребител бързо и лесно да усвоява функциите му, без допълнително обучение. •  Дизайнът  на  системата  да  бъде  стилен,  професионален  и  лесен  за конфигуриране. •  Да  се  обособят  два  модула  за  представяне  на  теоретичния  материали и за решаване на задачи; •  Да се разработят две версии на приложението: за преподаватели и за студенти; •  За решаване на задачите да се използва шестнадесетична и двоична бройна система; •  Всеки бит да се въвежда в отделен текстбокс; •  Да  се  извършват  манипулации  върху  въведената  входна  последователност (изтриване и редактиране); •  Итеративното  представяне  да  бъде  визуализирано  чрез  панели,  включващи текстови полета и надписи (labels); •  Да се извършват валидации за позволени бутони и входната информация; •  Да се извършва валидация за големината на входните операнди; •  Да се отчита броя на допуснатите грешки; •  При модул „Преподавател“ да се визуализира решението след въвеждането на входната последователност; •  Да се извеждат съобщения към потребителя при некоректна операция.  ПРОГРАМНИ ЕЗИЦИ И ИНСТРУМЕНТАЛНИ СРЕДСТВА Описаният интерактивен обучителен софтуер за решаване на задачи от контрол на аритметически и логически операции представлява Microsoft .Net Application. За реализацията му е избран обектно ориентирания език C# и средата за разработка Microsoft Visual Studio 2013. Visual Studio 2013 е мощна интегрирана среда за разработка на софтуерни приложения за Windows. DOT NET платформа поддържаща различни езици за програмиране – C#, C++, Visual Basic и различни техники за разработка на софтуер Win32, Com, ASP.NET, ADO.NET, Entity Framework, Windows Form, WPF, Silverlight и други.   ПРОЕКТИРАНЕ НА ОБУЧИТЕЛНИЯ СОФТУЕР На Фиг. 1 и Фиг. 2 са представени диаграмите на дейностите на двата типа потребители на интерактивния софтуер: преподавател (Фиг. 1) и студент (Фиг. 2). Функционалността на модула за преподаватели е аналогична с тази на модул „Студент“ с тази разлика, че задачата се  решава  автоматично  след  въвеждането  на  входните  операнди,  докато  в  модула  за студентите се спира на всяка стъпка и се изчаква потребителят да въведе вярната стойност.   - 99 - PROCEEDINGS OF UNIVERSITY OF RUSE - 2018, volume 57, book 3.4.  Фиг. 1. Диаграма на дейности на преподавател  Фиг. 2. Диаграма на дейности на студент  Приложението е проектирано и създадено на два езика – български и английски език. На всеки от етапите студентите трябва да изчислят и въведат верния отговор, за да продължат. Предвидена е възможност и за отчитане на допуснатите грешки и засичане на времето за решаване на конкретния тип задачи.  На Фиг. 3 е представен пример за решаване на задача за контрол на логическата операция „И“.    - 100 - PROCEEDINGS OF UNIVERSITY OF RUSE - 2018, volume 57, book 3.4.  Фиг. 3. Задача с логическа операция „И“  На Фиг. 4. е представена задача за контрол на аритметическата операция „Деление“.   Фиг. 4. Задача с аритметическа операция „Деление“  ИЗВОДИ  През последните години сме свидетели на много изследвания свързани с методите за тестване  на  функционалността  на  аритметико-логическото  устройство.  За  правилното функциониране  на  аритметико-логическото  устройство  трябва  да  се  използват  методи  и техники, които да осигуряват надеждна и устойчива работа без грешки. Тези методи е важно да бъдат изучавани от компютърните специалисти, тъй като контролът на аритметическите и логически операции е съществен за осигуряване на надеждността в компютърната система.    - 101 - PROCEEDINGS OF UNIVERSITY OF RUSE - 2018, volume 57, book 3.4. Представеният интерактивен образователен софтуер за решаване на задачи от контрол на  аритметически  и  логически  операции  се  използва  в  практическите  упражнения  по дисциплината  „Надеждност  и  диагностика  на  компютърни  системи“  със  студентите  от специалност „Компютърни системи и технологии“. Обучителният софтуер е с интуитивен и удобен за работа интерфейс, който предоставя на студентите възможност постъпково да проследяват  и  изучават  методите  за  контрол  на  аритметически  и  логически  операции. Двуезичният интерфейс на приложението осигурява възможност за обучение на чуждестранни студенти, които ще изберат дисциплината по време на обучението си по програма Еразъм.   ACKNOWLEDGMENT Този доклад се публикува със съдействието на проект 2018-EEA-01 „Методи за събиране, организация,  достъп,  обработка  и  анализ  на  големи  обеми  от  структурирани  и неструктурирани  данни“,  финансиран  от  фонд  „Научни  изследвания“  на  Русенски университет „Ангел Кънчев“.  