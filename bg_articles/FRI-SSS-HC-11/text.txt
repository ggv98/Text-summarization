 ВЪВЕДЕНИЕ Микробиологичното  изследване  на  проба  от  венозна  кръв  или  още  наричано хемокултура  се  прави  с  цел  установяване  на  причинителите  на  различни  инфекциозни заболявания. Чрез микробиологичното изследване на кръв и посявката в специални среди се доказва точния причинител на дадена инфекциозна  болест. При наличие на бактериален растеж, на който и да е от етапите на микробиологичния анализ, изолираните бактерии се идентифицират и се изпитва тяхната антибиотична чуствителност, което е от изключителна важност за лечението (Ramirez, G., G. Sahuquillo, 2019).  Физиологично в кръвта няма бактерии или други микроорганизми. Наличие на бактерии или друг вид микроорганизми в кръвта се нарича бактериемия и се установява чрез изследване на хемокултура. Вземането на кръв за хемокултура се извършва от медицинска сестра в болнично лечебно заведение и при строго спазване на специфичен алгоритъм.  Този тип изследване се прилага при пациенти със: съмнение за сепсис; тежки инфекции –  бактериална  пневмония,  менингит,  пиелонефрит;  ендокардит;  неясно  температурно състояние;  инфекциозни  болести  –  коремен  тиф,  паратиф,  бруцелоза;  фебрилитет  при вътресъдоб катетър или при неутропенични пациенти и др. За хемокултура се взема венозна кръв, но при съмнения за микотичен сепсис се препоръчва вземането на артериална кръв. При фиксирани  фебрилни  пикове,  вземането  на  хемокултура,  е  дву-  или  трикратно  преди покачването на температурата и по възможност преди началото на антибиотично лечение (Ivanova, L., K. Bozhkova., 2015). Насоките на Института за клинични и лабораторни стандарти в САЩ препоръчват вземането на няколко сета хемокултури, за да се определи разликата между замърсители и истински патогени. За първоначалната оценка трябва да се използват два сета, за откриване на около 90-95% от бактериемите, и 3 сета за откриване на около 95-99% от бактериемите. Пациентите често вече са на антибиотична терапия, когато е взета първата проба хемокултура, което обуславя отрицателни (стерилни) резултати от изследването. Важно е да се вземат хемокултури преди започване на емпирична антибиотична терапия, за да се оптимизират шансовете за установяване на патогена. При започнала антибиотична терапия се  25 Докладът е представен на студентската научна сесия на 19.05.2021 г. в секция „Здравни грижи“  с оригинално заглавие на български език: ХЕМОКУЛТУРА – РОЛЯ НА МЕДИЦИНСКАТА СЕСТРА.   - 147 - PROCEEDINGS OF UNIVERSITY OF RUSE - 2021, volume 60, book 8.5. използват хранителни среди, които ефективно неутрализират антибиотиците, увеличавайки шанса за идентифициране на патогена (Towns, M.,  L. Jarvis, P.  Hsueh., 2010).   ИЗЛОЖЕНИЕ Кръвта  за  хемокултура  се  инокулира  в  подходяща  хранителна  среда  –  аеробна  и анаеробна в сет. Използват се богати течни хранителни среди  – Соево-казеинов бульон, Тиогликолатен бульон, Мозъчно-сърдечен инфузионен бульон, Колумбия бульон, Хартли бульон, Модифициран бульон на Лилкинс Чалгреен, Бульон на Шедлер и др. Разработени са така, че да бъдат подходящи както за обичайните клинично значими микроорганизми, така и за по-взискателните такива. Средите могат да съдържа допълнителни субстанции като SPS (натриев  полиетанол  сулфонат),  които  да  служат  като  антикоагулант  –  позволява бактериалния  растеж  и  предпазва  микроорганизмите  от  действието  на  естествените бактериални инхибитори, намиращи се в кръвта и същевременно инхибира действието на антибиотици, като стрептомицин, полимиксин, канамицин и гентамицин. Той обаче потиска N meningitidis, N gonorrhoeae, G vaginalis. Тези отрицателни ефекти се отстраняват, като средата се включи в 1,2% желатин. За да се подобри растежа на някои анаероби, както и за инхибиране на бета – лактамни антибиотици и сулфонамиди към средите за хемокултура се прибавят парааминобензоена киселина, бета лактамази и съединения от групата на витамин К.  Прилагат се и двуфазни хранителни среди – комбинация от повърхност, покрита с агар и течна хранителна среда в една и съща бутилка. И двете среди са богати на растежни фактори, което дава възможност за детекция на облигатни аероби и факултативни анаероби, които предизвикват септицемия. Специалният пептон предлага разнообразие от аминокиселини, дрождев екстракт, който осигурява витамини, както и хемин и NAD, които са растежни фактори за взискателни бактерии като Haemophilus и др. Комбинираната среда се препоръчва за бърз растеж на Enterobacteriaceae, Pseudomonas spp., Candida, стафилококи, стрептококи и други видове (Gonzalez, M., T. Chao, MA Pettengill, 2020). Всички видове хранителни среди за хемокултура се произвеждат в различни разфасовки, предназначени за възрастни и деца. Сета за възрастни се състои от един аеробен флакон (зелена капачка) и един анаеробен флакон (оранжева капачка). Педиатричния сет се състои от един аеробен флакон (жълта капачка). Адекватният обем на кръвта е най-важният фактор за откриване на микроорганизми. В зависимост от указанията на различните производители на хранителни среди, необходимото количество за инокулиране кръвта варира.  Количеството кръв основно зависи от възрастта на пациента, а при деца и от телесното им тегло. При новородени се допуска вземане на кръв до 1мл., през умбиликален катетър (или чрез убождане от петата). При деца от 1 месец до 2 години се взема 2-3 мл. кръв, а при дена над 3 годишна възраст от 3-5 мл. кръв. При възрастни за една проба се инуколира в двете хранителни среди по 8-10мл. във всеки флакон (Towns, M.,  W. Jarvis, P.  Hsueh., 2010).    Фиг. 1. Двуфазни хранителни среди.  Не трябва да се допуска вземане на кръв от централен или периферен венозен източник, но за съжаление е доста често срещана практика. За всеки сет кръвта се взема от различна вена,   - 148 - PROCEEDINGS OF UNIVERSITY OF RUSE - 2021, volume 60, book 8.5. като се препоръчва да са от редуват ръцете. Cockerill, F. R., 3rd, ( Wilson, J. W., Vetter, E. A., 2004). За първата проба (първия сет) кръв се взема от 30 мин. до 1 час, преди да е започнало трескавото състояние (при установен период), а втората проба се взема при настъпване на треската.  При пациенти със съмнения за ендокардит, инфекции на артерии, вени или артерио-венозни  шънтове  се  препоръчва  вземане  на  3  хемокултури  за  24  часа  през  6-8  часа. Препоръчително е при сепсис да се вземат 2 проби, които да бъдат взети през 1 час в два последователни дни.  При вземане на пробите медицинската сестра спазва всички правила за асептика и антисептика  и  задължително  използва  предпазни  средства.  Потенциалните  източници  на замърсяване на хемокултурите са многобройни и разнообразни. Неспазването на правилата и стандартите  за  вземане  на  хемокултура  е  основен  фактор  (Weinstein,  Melvin  P.,  2003). Недостатъчната  дезинфекция  на  кожата  също  е  основен  източник  за  контаминиране  на пробите. За процедурата е необходимо кожният участък, откъдето се взема венозната кръв, да се обработи хирургично с цел да се постигне максимална стерилност на полето и да се избегне евентуална контаминация с бактерии от кожата. Правилният кожен антисептик е важен за намаляване на бактериалното натоварване и възможностите за замърсяване.  Понастоящем  няма  солиден  консенсус  относно  най-добрия  антисептичен  метод. Алкохолът има силен и незабавен бактерициден ефект и има някои научни доказателства в полза на комбинацията му с хлорхексидин (Galleymor, R., P. Gordón, M. Sahuquillo, 2019). През 2012 г. в Университета по здравни системи в Мичиган, САЩ, и проведено рандомизирано проучване, оценяващо сравнителната ефективност на 3 кожни антисептични дезинфектанта – 10% воден разтвор на повидон йод, 2% йодна тинктура и 2% хлорхексидин глюконат в 70% изопропилов  алкохол.  Публикуваните  резултати  определят,  че  изборът  на  антисептично средство не влияе върху степента на замърсяване на хемокултурите, когато манипулацията по вземане на кръв за хемокултура се извършва от специално обучена за това медицинска сестра. (Washer, L. L., Chenoweth, C. Kim, et al., 2013).  В България само от Регионална здравна инспекция – Варна са публикувани Указанията за вземане, съхранение и транспорт на материали за клинични микробиологични изследвания, където се посочва, че при вземане на кръв за хемокултура се дезинфекцират с йодна тинктура както капачката на флакона с хранителна среда, така и кожната област, която ще се пунктира (RHI-Varna). Повечето световни ръководства посочват пункционното място и капачката на флакона да се дезинфекцират дву- или трикратно с дезинфектант на алкахална основа или хлорхексидин в спиртен разтвор, спираловидно от планираното място за венепункция, като се изчаква кожата напълно да изсъхне.  Гумените капачки на флаконите с хранителна среда се дезинфекцират с различни тампон с дезинфектант, индивидуален за всеки съд (Adult Blood Culture Guideline Updated September, 2016).  Медицинската сестра е отговорна за съхранението и своевременното транспортиране на хемокултурата до микробиологична лаборатория. Готовия сет се транспортира най-късно до два часа в лабораторията или се съхранява в термостат на 35° С, но за не повече от 24 часа. Продължителността на инкубиране е обикновено за 7 дни при температура 37°C. Още в първите 2-3 дни се изолират най-честите бактериални агенти. При болни в тежко състояние на антимикробна терапия, а също така и в случаи, когато се очаква изолиране на микроорганизми с удължено генерационно време, срокът на култивиране може да продължи от 3 до 6 седмици.  ИЗВОДИ  Микробиологичното изследване на кръв е от съществено значение за всички показани пациенти,  тъй  като  чрез  него  се  изолира  инфекциозния  причинител.  Всички  студенти медицински сестри получават необходимите знания, умения и компетенции за извършване на това  изследване.  Освен  това  тясното  сътрудничество  между  академичните  среди  и специалистите  от  практиката  може  да  осигури  периодични  обучения  за  работещите медицински сестри, относно методите и нововъведенията в съвременната медицина, които могат  значително  да  намалят  степента  на  замърсяване  на  хемокултурите  и  да  увеличат максимално ползата от изследването.   - 149 - PROCEEDINGS OF UNIVERSITY OF RUSE - 2021, volume 60, book 8.5.  