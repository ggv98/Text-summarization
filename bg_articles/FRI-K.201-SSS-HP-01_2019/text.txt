 ВЪВЕДЕНИЕ Началото на Шрот терапията е поставено през 1921 г. от Катарина Шрот в Майсен, град в източната част на Германия – фиг. 1.      Фигура 1. Катарина Шрот  През 1961 г. Катарина, заедно с дъщеря си Криста се преместват в град Бад Зобернхайм и през 1983 г. основават своята клиника  „Катарина Шрот Клиник“.  През 1995 г. клиниката е продадена на компанията Асклепиос  – доставчик на здравни услуги  в Германия. Бъдещото развитие на метода се осъществява главно от Удо Рувених и Аксел Ханес, както и от ортопедът Ханс Рудолф Вайс - син на Криста. В Германия, Шрот методът се превръща в най-широко приетия метод за консервативно лечение на сколиоза, базиран на упражнения.  Експанзията на                                                 1 Докладът е представен на студентската научна сесия на 10.05.2019 г. в секция „Промоция на здравето“ с оригинално заглавие на български език: ЛЕЧЕНИЕ НА СКОЛИОЗА ПО МЕТОДА НА ШРОТ.   - 12 - PROCEEDINGS OF UNIVERSITY OF RUSE - 2019, volume 58, book 8.4.  метода извън  границите  на Германия,  започва преди 20 години,  когато д-р Риго представя Шрот в страни като Испания, Израел, Обединеното кралство и САЩ. През 2015 г. Аксел Ханес основава  ISST  –  международен  -  обучаващ  институт,  заедно  с  Asklepios  и  компанията Sanomed,  осъществяваща  високоефективно  корсетолечение,  MVZ-Sobernheim  – специализирана  в извънболничното  лечение на гръбначни  изкривявания,  включващо пълно медицинско и физиотерапевтично  обслужване на гръбначните деформитети.   ИЗЛОЖЕНИЕ Сколиозата  е  сложен  процес,  включващ  морфологични  изменения  и  цялостна трансформация,  вследствие на  която  се получава  триизмерна  деформация  на  гръбначния стълб, имаща структурни промени на прешлените в трите равнини:   F – фронтална равнина:  латерално  отклонение  в посока  на конвексната  страна на кривината,  водещо до латерална флексия на гръбначния стълб. Латералните кривини  са били назовавани с името „сколиоза“,  идваща от гръцката дума „scolios“,  която означава изкривен,  прегърбен; T  –  трансверзална  равнина:  ротация,  главно  във  върха  на  кривината,  в  посока съвпадаща с латералното отклонение; S – сагитална равнина:  •  Торакална хипокифоза /Hypokyphosis/  – в апикалната част на гръдния кош, която води до нефункционална  антериорна флексия; •  Лумбална хиполордоза  /Hypolordosis/  - в апикалната област на лумбалната извивка; понякога  тя  е  в  корелация  с  хиперлордоза  /hyperlordosis/  в  лумбо-сакралното свързване. Това функционално  увреждане показва намалена лумбална екстензия на ниво L1/L2. Структурната сколиоза се свързва със загуба на гъвкавост в един или повече участъци на гръбначния стълб, като прешлените са в позиция  на ротация, ребрата са ригидни,  гръдния кош е  скосен  и  встрани  от  центъра  си,  а  дисковете  между  прешлените  са компенсирани  и клиновидни.  Поради торзията на прешлените,  те са асиметрично оформени  и височината им от вдлъбнатата страна е по-малка,  в сравнение  с височината  на прешлена  от изпъкналата страна. Това общо заболяване, трябва да се разграничава точно от сколиотични  деформации при разлика в дължините на долните крайници,  при болки в областта на гръбначния стълб, при порочна  стойка при  ученици.  По-късия долен крайник,  обикновено  води до изкривяване  на сакралната база и гръбнакът компенсира това, чрез промяна в кривините  му. При тези случаи, след отстраняване  на  причината,  гръбначният  стълб се изправя,  а  също  така,  липсва  и торзионната деформация на прешлените.  Вероятно  повечето  структурни  промени  на  гръбначния  стълб  започват  като функционални  кривини,  които  се  фиксират  с  времето.  Функционалните  аспекти  са взаимносвързани с постуралните  изменения и са обратими в хода на лечението, но за целта е необходим  интензивен  терапевтичен  подход,  за да се стабилизират  тези корекции  и  да се възстанови нормалната стойка на тялото. Структурните компоненти  на сколиозата и особено механично  адаптираните  дискове,  прешлени  и  ребра са необратими  в краткосрочен  план. Асиметричното натоварване на гръбнака води до асиметрична статика на тялото, при  която извития  гръбначен стълб става по-къс. Достигайки  критичния  праг и особено в комбинация със засилване не растежа, сколиотичните  извивки  започват да прогресират.  Сколиозата може да възникне във всеки един сегмент на гръбначния стълб: цервикален, гръден и лумбален. Честотата на заболяването варира между 7 и 23% и се среща по-често при момичетата. Торакалните извивки  са склонни  да прогресират повече, отколкото лумбалните. При двойни главни кривини,  лумбалният компонент е по вероятно да прогресира,  отколкото торакалния, а десните лумбални кривини  имат два пъти по-голям риск от прогресия, отколкото левите.   - 13 - PROCEEDINGS OF UNIVERSITY OF RUSE - 2019, volume 58, book 8.4.  Дали в дългосрочен план  тези структури ще имат възможността да бъдат коригирани чрез използване на корсет и упражнения,  зависи от потенциала за растеж на пациента. Колкото по-рано  е  започнала  сколиозата,  толкова  по-висок  е  рискът  от  прогресия.  Процесът  на прогресия  има най-голямо  въздействие по време на фазата на ускоряване на растежа, което при момичетата започва 1,5 до 1 година преди менструацията, а при момчетата започва 1 до 2 години по-късно. За да се прекъсне порочния  кръг на прогрес на сколиозата е необходимо на първо място да се намали асиметричното натоварване на гръбначния стълб и неговото влияние върху стойката, преди да е завършил скелетния растеж. В 80-90% от случаите, сколиозата е идиопатична, останалите са вродени и нервно-мускулни. Идиопатичната сколиоза не може да се свърже с точна дата на възникване и много често прогресира.  Тя представлява дисплазично  състояние  на  гръбначния  стълб, което е програмирано  генетично още в зиготата. Поради това, точната причина  за възникването й не е известна. Тук спадат около 70% от всички случаи на сколиоза. Идиопатичната сколиоза се класифицира  в няколко групи  в зависимост от възрастта на децата: 1.  Инфантилна идиопатична  група  –  от  0  до  3  г.  в  1%  от  случаите;  по-често  при момчетата;  2.  Ювенилна идиопатична група – от 4 до 9 г. в 12-21  % от случаите; 70% изискват лечение;  3.  Адолесцентна идиопатична група – над 9 до 17 г.; по-честа при момичетата.  Особеност на  идиопатичната  сколиоза  е,  че тя обикновено  не се забелязва в ранна възраст, а едва във възрастта преди или около пубертета. Точно тогава тя напредва значително бързо в рамките на месеци, като прогресира  до завършване на растежа и след това остава фиксирана.  Патологичните  промени  засягат по-голямата част от гръбначния стълб, гръдния кош и органите, разположени  в него. Вродената  сколиоза  е  вследствие  на  нарушено  развитие  на  прешлените,  т.  е. деформация на прешлените още по време на ембрионалното развитие. Най-честата причина е появата на отклонения  от нормалната структура на един или повече прешлени:  допълнителни прешлени,  клиновидни  прешлени,  синостози  между два или  повече прешлена  и  др. Най-честото място на появата на тези отклонения  са преходните  зони на гръбначния стълб. Тази форма на сколиоза се установява още в най-ранна  детска възраст и търпи по-бавно развитие в периодите на по-бърз растеж на организма като цяло (в пубертета). Често се комбинира с други вродени аномалии:  вродено изкълчване на тазобедрената става, вродени криви крачета и др.  Нервно-мускулната  сколиоза  е  вследствие  на  централно-мозъчна  увреда  или  на мускулно  заболяване.  Характеризира  се с проблеми  в локомоторната  функция,  нарушено запазване на  позата на тялото,  ментални  проблеми,  а също и  с генерализирана  мускулна дисфункция.   Измерването на гръбначните изкривявания  е трудно поради постоянно  променящото  се състояние на мускулатурата на тялото и динамиката на гръбначния стълб. Точна диагноза и отчитане  на  ъгъла  на  изкривяването  се  прави  на  рентгенография.  Един  от  най-често използваните  рентгенографски  методи  за  диагностика  и  измерване  на  гръбначните изкривявания  е метода на Cobb. Той измерва страничното  отклонение  на гръбначния стълб във фронталната равнина,  между два преходни  /неутрални/  прешлена. Според стойността на този ъгъл се прави количествена класификация  на сколиозите в градуси.  В зависимост от големината на деформацията, сколиозите се делят на няколко степени: I  степен -  отклонението  от  вертикалната  ос  е  до  10°  с  незначително  странично изкривяване. Няма торзия и промяна във формата на прешлените. II степен - отклонението от вертикалната ос е между 10° и 25°. Изразена С-образна или S-образна сколиоза. Установява се начална торзия на прешлените.   - 14 - PROCEEDINGS OF UNIVERSITY OF RUSE - 2019, volume 58, book 8.4.  III степен -  отклонението  от  вертикалната  ос  е между  25°  и  50°.  Установяват  се структурни  промени  в  прешлените.  Ако  сколиотичната  болест  засяга гръдния  отдел,  се наблюдава оформяне на гърбица. Появява се и поясно подуване - вал. IV  степен -  отклонението  от  вертикалната  ос  е  над  50°.  Установяват  се  всички характерни  за сколиотичната  болест патологоанатомични  промени:  структурни  промени  в прешлените,  връзковия апарат, мускулите. Наблюдава се пълна неподвижност  на гръбначния стълб в зоната на най-голямата деформация.  Изкривяването  има негативно  влияние  върху вътрешни  органи  - бял дроб, сърце. Налице е страничен контакт или  странично качване на ребрата върху таза – фиг. 2.      Фигура 2. Изкривяване на гръбначния стълб  Съгласно  SRS  /Scoliosis  Research  Society  -  Научно-изследователско  общество  за изследване на сколиоза/,  една извивка  трябва да е с Коб ъгъл по голям от 10°. При  децата трябва да се обърне внимание на ротационната компонента, дори ъгълът на Коб да е по-малък от 10°. Прогресията на сколиозата, след пълното  й развитие при  нелекувани  пациенти  има следната класификация: -  Торакална сколиоза – ъгъл на Коб <30°: статически няма по-нататъшна прогресия; -  Торакална сколиоза – ъгъл на Коб >30°: вероятност за прогресия; -  Торакална сколиоза – ъгъл на Коб 50° - 75°: категорична прогресия  с около 1° за една година: -  Лумбална сколиоза < 30°: няма склонност към прогресия; -  Лумбална сколиоза  >30°: очаква се по-нататъшна прогресия; Особено  важно  за  добрия  краен  резултат  е  рано  започнатото  и  компетентно провежданото лечение.  Шрот  метода  е  консервативен  метод,  базиран  на  упражнения,  повлияващи сколиотичните  промени в трите равнини:  S–сагитална, F–фронтална и T-трансверзална.  Според класификацията по Шрот метода, тялото се разделя на определени телесни части -  блокове.  От  физиологична  гледна  точка,  те  са  перпендикулярно  разположени  към вертикалната  средна  линия.  Боди  блоковете  изобразяват  деформациите  на  тялото,  като промени  в  техните  геометрични  форми  от  правоъгълна  към  трапецовидна,  страничното   - 15 - PROCEEDINGS OF UNIVERSITY OF RUSE - 2019, volume 58, book 8.4.  изместване и ротация, а също така компресията върху конкавната страна и разширяването на конвексната. Сколиотичната асиметрия на тялото е загуба на симетрия и показва изкривени  и изместени от центъра блокове. Класификацията  на Шрот определя областите на странично отклонение  и  ротация  на основните  боди блокове и  дава ясна ориентация  за стандартния терапевтичен  план,  който  включва:  изготвяне  на  терапевтична  диаграма,  програма  от упражнения  с упражнения  за вкъщи и нужните мобилизационни  техники. Специфичното  лечение  на  сколиозата  може  да  бъде  индивидуално  или  групово. Независимо от причинителя,  водещ до развиването на гръбначната кривина,  премахването на асиметричното гравитационно  натоварване чрез възстановяване на постуралния  баланс, може да доведе до подобрение  на признаците  и симптомите на сколиозата, дори и след като тя е прогресирала  до  фиксирано  гръбначно  изкривяване  особено,  ако  това  се  случи  преди завършването на растежа и преди да е изминало твърде много време. В противен случай, това ще доведе до повишен риск от прогресия и до типичните постурални  и спинални  изменения. Един от основните начини да се работи срещу асиметричното натоварване е да се намали натоварването на гръбначния стълб чрез всякакъв вид поддръжка. Легналото положение  на тялото  е най-лесния  начин  да се отбремени  гръбначния  стълб и  да се намали  бъдещата прогресия – страничният лег на конкавната страна на главната крива, подпомага пасивно да се намали страничното изкривяване на гръбначния стълб. Пациента трябва да се обучи да заменя обичайната  за него  стойка  с новата  – осъзната стойка,  при  която  се постига  статично и динамично  подравняване  на отделните телесни блокове. Така осъзнатата стойка, трябва да бъде максимално най-близка до физиологичната  поза, като се използва Основно напрежение  – фиг. 3.    Фигура 3. Сколиоза    - 16 - PROCEEDINGS OF UNIVERSITY OF RUSE - 2019, volume 58, book 8.4.  Основното напрежение се осигурява, чрез активация на дълбоките лумбални екстензори в синергия с дълбоките абдоминални и тазоводънни мускули, свързани с диафрагмата – фиг.4., фиг.5.                                   Фигура 4. M. psoas major                                           Фигура 5. Диафрагма   За пациентите  е трудно да променят обичайната си стойка,  защото субективно усещат тези размествания като комфортни  и понякога дори като правилен  стоеж. Чрез съзнателната стойка се спомага да се намали или поне да се забави прогресията, посредством редуциране на  асиметричното  натоварване  върху  гръбначния  стълб. Те трябва свикнат  с нея и  да я прилагат  в ежедневните си дейности,  като по  този начин  се намалява времето в стриктен тренировъчен режим, което им позволява да прекарват повече време в подходящи за възрастта им желани начинания. Корекциите  на таза също трябва да се следят при всеки един  пациент,  за да бъде в правилна  позиция,  която да се контролира  по време на цялото упражнение.  Основната цел е да се увеличи лумбалната лордоза на ниво  L2 и да се възстанови торакалната кифоза. Прилагането  на специфичните  мобилизации  е много  важно,  тъй като прогресията  на сколиозата е свързана със загуба на функция,  следователно и с компенсаторни  структурни деформации.  Целта е да се подобри  функцията,  за да се създадат по-добри  условия  за 3D корекции  и да се предотврати  прогресията.  Терапевтичната структура на една специфична мобилизация  преминава винаги от пасивна техника към асистирана и след това към активно изпълнение.  Тези техники са насочени към обръщане на гръбначните отклонения  в отделните равнини.   Използването на корективно дишане е особено полезно за вдлъбнатите области на трупа, тъй  като  позволява  корекции  откъм  „вътрешността“,  при  което  се  получава  „вътрешна деторзия“.  От биомеханична  гледна  точка, основният  проблем  е загубата на подвижност, последвана  от рестриктивни  респираторни  дисфункции,  при  които  се нарушава  виталният капацитет. Според Шрот методът, корективното дишане включва едновременно мобилизация на ребрата, както и техники за интеркостален масаж, фасциални  и стречинг техники. Главният фокус по  време на терапията е да се разработят различни  дихателни  модели с определени посоки  на  дишане,  приложени  с помощта  на  специфични  мануални  съпротивления.  При типичните  дихателни  упражнения  се използва  и  работа с въображението,  визуализация  и тактилна обратна връзка, с цел улесняване на корективните сили.  При повечето упражнения,  целта е да се постигне  корекция  и трите равнини,  за да се възстанови  правилното  физиологично  подреждане  на  боди  блоковете.  Стабилизацията  е неразделна съставна част от специфичните  упражнения  за сколиоза и е свързана най-вече с   - 17 - PROCEEDINGS OF UNIVERSITY OF RUSE - 2019, volume 58, book 8.4.  основната част на упражнението.  Един от аспектите й се осигурява от коригираната  стойка, тъй като дейността на мускулите осигуряващи издръжливост и постурален контрол е важна за стабилизацията на стойката. Тренировката на мускулния корсет, започва с активен постурален контрол,  като  главната  цел  е  да  се  получи  стабилно  регулиране  на  лумбо-сакралното съединeние, свързващо таза. От тази начална позиция  започва и по-нататъшната корекция  на гръбначния стълб в посока противоположна на отклонението и ротацията на частите на тялото, като се включва и самостоятелно изтегляне на гръбначния стълб по дължината му /елонгация/. Лечебния процес  води до намаляване или  предотвратяване на прогресията,  с цел да се избегна  корсетолечението  и  най-вече  хирургичната  интервенция.  Друга  задача  на консервативното  лечение е обучаване и планиране  на специфичните  упражнения  за сколиоза и  техниките  на  дишане,  в  съответствие с принципите  на  различните  Шрот-вариации  на стойката,  с  цел  да  се  даде  възможност  и  да  се  насърчат  пациентите  да  изпълняват упражненията  и в домашна обстановка, за да постигнат  корекции  в стойката по  време на ежедневните  си  дейности.  Интензивността  на  лечението  трябва  да  бъде  индивидуално съобразена с възможностите на пациента да прави упражнения,  както и с риска от прогресия на сколиозата.  ЗАКЛЮЧЕНИЕ Специфичните  пасивни,  асистиращи  и  активни  мобилизационни  техники,  са задъжителни в случаи на структурни  и функционални  ограничения.  Стремежът е дълбокото разбиране и разпознаване на основната цел за дългосрочна промяна на стойката на тялото да доведе до увеличаване на мотивацията, съгласието, ангажираността и дисциплинарността  на пациента.  При  лечение  на сколиоза  чрез Шрот  метода, целта е да се постигне  мускулна симетрия и от двете страни на гръбначния стълб, да се забави или предотвари по-нататъшна прогресия,  като се стабилизира корекцията на гръбначния стълб в трите измерения. От друга страна постуралното  осъзнаване  и контрол  на постуралните  промени,  чрез програмата от упражнения  ще подобри подвижността на гръдния кош, съответно и респираторната функция. За това терапевта трябва да бъде на разположение  на пациента понякога  с месеци, с години, даже и цял живот.  