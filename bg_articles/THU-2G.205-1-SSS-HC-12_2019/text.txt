 ВЪВЕДЕНИЕ Образователните традиции  при обучението на медицински сестри и акушерки в гр. Русе са се развили  през  един продължителен  период.  Хронологията  показва,  че обучението  на медицински  сестри се е съхранило над 50 години.  Нивото  на професионалната  квалификация  отговаря  на съвременните постижения  на медицинската наука и практика. Професията на медицинската сестра изисква динамичност, сигурност и възможности за работа при условия на емоционално  натоварване и интелектуално напрежение.  Сестринството  е  насочено  в  подпомагането  на  човека,  семейството  или общността  в  достигането  или  поддържането  на  оптимално  здраве  и  живот.  Фокус  на сестринството е холистичната  грижа за човека, включваща здравна промоция,  поддържане, лечение и възстановяване, подкрепа и терминални  грижи  за отделни личности  от различни възрастови групи. Проучвания на Европейския форум на националните сестрински и акушерски асоциации и  Световната  здравна  организация  сочат,  че  от  броя  и  квалификацията  на  сестрите  и                                                 28 Докладът е представен на студентската научна сесия на 09.05.2019 в секция Здравни грижи с оригинално  заглавие на български език: Качество на обучението – мнение на  медицински сестри .   - 141 - PROCEEDINGS OF UNIVERSITY OF RUSE - 2019, volume 58, book 8.4.  акушерките в болниците  зависи броят на усложненията,  продължителността  на лечението и смъртността в болниците  (Strategy for Development of Health Care in Bulgaria, 2013-2020).  Според  Наредбата  за  единните  държавни  изисквания  за  придобиване  на  висше образование  по  специалностите  Медицинска  сестра  и  Акушерка  за  образователно-квалификационна  степен „бакалавър“  (ЕДИ),  50% от обучението  на  медицинските  сестри включва клинична  подготовка в това число клинична  практика 5 семестъра  по 180 ч., един семестър 240 ч. и два семестъра по 800 астрономически часа преддипломен стаж (Georgieva, D., 2014).  ИЗЛОЖЕНИЕ Обучението на медицинските  сестри в България осигурява  нужната компетентност за осъществяване оценката  на потребностите,  планиране  и осъществяване на здравни  грижи. (Yasharova, G., Hristova, I. (2019).    Придобитият  обем теоретични  знания  и  практически  умения  и  компетентности  на медицинската  сестра й  позволява  да работи  в различни  сектори  и  мрежа от заведения и институции  в системата на здравеопазването. Дейностите  на  медицинската  сестра  са  насочени  към предпазване,  поддържане, възстановяване  и  подобряване  здравето  на  лицата  и  независимостта  на  виталните  им, физически  и психически  функции,  като се съобразяват с личността на всеки един от тях и с техните психологически,  икономически  и културни особености. Хармонизирането  на подготовката на медицинските  сестри с Директива 2005/36/ЕО  на Европейския  парламент  и  на  Съвета  от  07.09.2005  г.  относно  признаването  на професионалните  квалификации  е предпоставка за бъдеща конвертабилност на дипломите. Специфична,  но съществена особеност при обучението на медицинските специалисти  е, че то се осъществява не само в университетските аудитории и лаборатории, но и в клиничните бази. Изнасянето на учебния процес в болниците  и други социални  и лечебни заведения дава възможност на студентите да интегрират  научената теория в аудиториите  и я прилагат  за решаването на конкретни  проблеми, развитие на манипулативни  умения, на междуличностни умения за контакт с пациентите, семейството им и членовете на медицинския екип. Клиничното  образование,  организирано  като практически упражнения  по клиничните дисциплини  и  учебно-клинични  практики  е  предизвикателство,  както  за  студентите  от регулираните  професии  (медицински  сестри, акушерки),  така и за техните преподаватели от Университета и от клиничните  бази. Изнасяне  на  част от  практическите  упражнения  по  клинични  и  специални  учебни дисциплини  на  територията  на Клиничните  бази с цел използване  на тяхната съвременна болнична  база дава възможност за демонстриране на подходящи  клинични  случаи, работа с модерна медицинска  апаратура. Наличието  на  добре  работещи  клинични  бази в страната улеснява организирането  и провеждането  на практическото обучение  на студентите. Добра практика са изнесени  занятия по задължителни учебни дисциплини  и практически занятия в модерни клинични  бази извън територията на Русе и областта, каквато е   УМБАЛ „Сърце и мозък“ и Специализирана  акушеро-гинекологична  болница за активно лечение „д-р Щерев" в София. Тази практика е въведена от 2013 г. и се ползва с изключителен интерес от студентите. Занятията се провеждат по теми от учебните програми и са от хорариума на дисциплините. Това не натоварва допълнително  студентите, а е ресурс за тяхната творческа активност.  Интерес представлява мнението на медицинските сестри с голям опит за теоретичната и практическа подготовка на студентите, които са завършили обучението до VІ семестър и им предстои стаж по специалността. За проучването му подготвихме анонимна анкетна карта с 6 въпроса, анкетирани  са 20 медицински  сестри от спешно отделение на УМБАЛ „Канев“ АД. Резултатите  от  проучването  са  обработени  с  програма  за  статистическа  обработка  на резултатите SPSS 16.0.   - 142 - PROCEEDINGS OF UNIVERSITY OF RUSE - 2019, volume 58, book 8.4.  Във фигура  1 е представен трудовият стаж на медицинските  сестри. Всички работят като  медицински  сестри  повече  от  10  години,  а  по-голямата  част  от  тях  упражняват професията си повече от 20 години.    Фиг. 1. Трудов стаж по специалността на анкетираните медицински  сестри  На  въпроса  Смятате  ли,  че  в  края  трети  курс  от  четиригодишното обучение, студентите са подготвени за предоставяне на качествени здравни грижи? Възможните отговори са „да“, „не“ и „не мога да преценя“. С „да“ са отговорили  80 % от запитаните, 20 % отговарят „не“, няма отговори „не мога да преценя“. Високо е оценено нивото на обучението на бъдещите медицински  сестри (Фиг. 2).   Фиг. 2. Според Вас какво е нивото на обучението на медицинските сестри  Незадоволително  и  задоволително  ниво  на  обучение  дават 20  %  от  анкетираните медицински  сестри, което потвърждава и мнението им по предходния  въпрос, че студентите са подготвени за предоставяне на качествени здравни грижи.      - 143 - PROCEEDINGS OF UNIVERSITY OF RUSE - 2019, volume 58, book 8.4.   Фиг. 3. Доверявате ли се на студентите да изпълняват самостоятелно назначените изследвания и манипулации?  Отново липсват отговори „не“, което означава, че работещите медицински  сестри имат доверие на студентите и това би съкратило времето за адаптация при  постъпване на работа след завършване на образованието (фиг. 3). Доверието е важно и защото вдъхва спокойствие и увереност на пациентите,  когато върху тях се извършват манипулации  от студенти.   Фигура 4. Проявяват ли студентите желание за научаване на новости   Медицината  е изкуство  и  бълзо  развиваща  се наука  (Toncheva,  S.,  2012).  Научно-техническият процес предлага по-точни методи за лечение и диагностика, довежда до промени във възгледите за някои  заболявания. Професионалната  подготовка на медицинските  сестри трябва да отговаря на постоянно  растящите здравни потребности на населението. Това може да стане чрез познаване на новите технологии  и постоянно  учене и мотивация за новостите в медицината. Мотивацията за постоянно  учене е важна за да се изгради бъдещият специалист и мнението на сестрите за желанието на студентите е важно  (фиг. 4). Няма отговори  „не“, половината  отговарят положително,  а другата половина  не могат да преценят. Това може да се породи  и от липса на желание за новости на практикуващите  медицински  сестри с много стаж по специалността.     - 144 - PROCEEDINGS OF UNIVERSITY OF RUSE - 2019, volume 58, book 8.4.   Фиг. 5. Смятате ли, че са достатъчни практическите умения на стажантите за ефективна работа в отделението?  Според  мнението  на  медицинските  сестри,  практическите  умения  за  работа  в отделението са добри (фиг. 5). Така ги оценяват 70 % от работещите медицински  сестри и се надяваме, че това ще доведе до бърза адаптация в колектива  на назначени  новозавършили медицински  сестри.  ИЗВОДИ  Работещите медицински сестри с голям опит преценяват като много добра практическата подготовка на студентите. Професионалната  подготовка на медицинските сестри отговаря на постоянно  растящите  здравни  потребности  на  населението.  Мнението  им  води  до положителни  нагласи към новопостъпилите  медицински  сестри и по-бързата им адаптация в работната среда.  