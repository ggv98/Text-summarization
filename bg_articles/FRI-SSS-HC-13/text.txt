 ВЪВЕДЕНИЕ Хемодиализата е метод за извънбъбречно очистване на кръвта от отпадните продукти на обмяната на веществата. Този вид лечение се датира още от древността и за да стане рутинна практика в наши дни извървява дълъг път на развитие. Прилага се при пациенти с остри и хронични бъбречни увреждания, при които консервативното лечение не е дало резултат. Когато  се  достигне  до  терминален  стадий  на  бъбречната  увреда,  единствена  възможна алтернатива  са  методите  за  извънбъбречно  очистване  на  кръвта  –  хемодиализа  или перитонеална диализа. За извършването на хемодиализна процедура е необходим постоянен съдов  достъп.  Въпреки  големия  технологичен  напредък  в  областта  на  хемодиализата, осигуряването му представлява значителен проблем в началото на прилагане на лечението. Конструирането  на  AV  фистула  или  AV  протеза  позволява  дългосрочно  лечение  на пациентите. Тези видове достъп изискват поддържане и грижа от страна на пациента, тъй като от това зависи ефективността на процедурите. Съществува и трети начин за осъществяване на съдов достъп – чрез катетър. Важно е той да бъде предпазен от замърсяване чрез дезинфекция и редовно сменяне на превръзката.    27 Докладът е представен на студентската научна сесия на 19.05.2021 г. в секция „Здравни грижи“  с оригинално заглавие на български език: ПОСТОЯНЕН ТУНЕЛИЗИРАН КАТЕТЪР ЗА ХЕМОДИАЛИЗА – ДРУГА ВЪЗМОЖНОСТ ЗА СЪДОВ ДОСТЪП ПРИ ПАЦИЕНТИ НА ХЕМОДИАЛИЗА.   - 156 - PROCEEDINGS OF UNIVERSITY OF RUSE - 2021, volume 60, book 8.5. ИЗЛОЖЕНИЕ В началото на XXI век, във времето на бурен технологичен напредък в медицината, апаратното заместване на критично увредени или необратимо отпаднали органни функции е медицинско ежедневие. Днес в света около 5% от възрастното население на Земята страда от хронични  бъбречни  увреждания.  Тези  хора  продължават  да  живеят  благодарение  на диализните методи за очистване на кръвта – хемодиализа и перитонеална диализа. Ежегодно приблизително 125-130 пациенти на милион население в България достигат до пети стадий, който налага започване на диализно лечение.  Диализната популация към момента е около три хиляди и осемстотин, като се отчита трайна тенденция контингентът от болни да се увеличава, както у нас, така и в света. Хемодиализното лечение поставя проблеми от най-различен характер, за решението на които от значение е прилагането на комплекс от грижи за пациентите. Тук се включват: запознаването  им с новия режим и начин на живот;  хранене съобразно спецификата на терминалното бъбречно увреждане; грижи за съдовия достъп и превенция на усложненията; запазване на социалните контакти и физическата активност. Глобална  тенденция  на  заболеваемостта  през  последните  десетилетия  е  нейното хронифициране. Делът на хората с хронични заболявания значително е нараснал. Това се дължи, от една страна, на терапевтичните успехи на медицината, удължаващи живота на болните,  а  от  друга  –  на  диагностични  и  терапевтични  пропуски  при  болни  с  остри заболявания.  Значителна  промяна  в  живота  на  болните  с  хронични  бъбречни  увреждания  в терминалнален стадий е започването на хемодиализно лечение. Непрекъснатото увеличаване на новите болни и на общо лекуваните с диализни методи е тенденция, наблюдавана в целия свят, като се повишава възрастовата граница. Ако до преди 30 години средната възраст на пациентите се е движела около 45-50 години, сега процентът на възрастните хора над 70 години  се  увеличава  (Възелов,  Е.,  2015).  Двете  основни  заболявания,  които  водят  до хемодиализа, са захарният диабет и артериалната хипертония. Това са заболявания, при които се наблюдава процентно увеличение на заболеваемостта с напредване на възрастта и за които е необходим известен период от време, за да доведат до терминален стадий на бъбречна недостатъчност. Така е и в целия свят.  Съвременната диализа е метод за лечение, които допринася не само за удължаване на живота, но и за подобряване на неговото качество, за запазване на социалната и на трудовата активност, за извършване на обичайни ежедневни дейности. Хемодиализираните са пациенти, които се нуждаят от психологическа подкрепа, а също така и от съвети, чрез които да се приспособят и да се справят с новите проблеми и с новия начин на живот. Когато пациентът току-що е започнал хемодиализа, за него настъпва „краят на света“, целият му живот се преобръща, изведнъж всичко загубва смисъл. Независимо от неговите индивидуални особености – пол, възраст, образование, в началото е много трудно да бъде привлечен да участва активно в процеса на приспособяване към живот с хемодиализно лечение. Рядко пациентите получават обучение за заболяването си и как да живеят с него, ако то е до края на живота им, и как да следват подходящ начин на живот. Неспазването на правилата води до усложнения по време на хемодиализната процедура и в дните между диализите. Непридържането  към  терапията,  предписана  за  дома,  води  до  усложнения  от  различно естество. Придобитите знания за живеене с хронично бъбречно заболяване и прилагането им в ежедневието, неминуемо водят до промяна на мирогледа и грижите към себе си. Когато човек приема себе си такъв, какъвто е, вярва в себе си, той има силата и желанието да промени своето ежедневие; може да се справи с всички предизвикателства, които животът му поднася и стъпка по стъпка да прави положителни промени. Цел на настоящото изложение е да се представи постоянният тунелизиран катетър като друга възможност за съдов достъп при пациенти за провеждане на хемодиализни процедури.  Обект  на  изследването  са  пациенти  на  хрониохемодиализа  (n=120),  провеждащи процедури в отделение „Диализно лечение” към УМБАЛ „Канев” АД гр. Русе.    - 157 - PROCEEDINGS OF UNIVERSITY OF RUSE - 2021, volume 60, book 8.5. Предмет  на  изследването  е  съдовият  достъп,  посредством  който  се  извършват хемодиализните сеанси. При започване на диализни процедури е важно наличието на конструиран траен съдов достъп и за правилното му функциониране от значение са грижите, които полага пациентът. Разграничават се два вида съдов достъп – временен и постоянен. Най-добри резултати се получават, когато пациентите започват хемодиализно лечение с функциониращ траен съдов достъп. Според Медицински стандарт „Диализно лечение”, желателно е по-голяма част от пациентите да започват процедурите с функциониращ траен съдов достъп, подготвен от лекаря, проследяващ развитието на бъбречната увреда до настъпване на терминален стадий. Продължителността на престоя на временни катетри е до една седмица за феморални и до три седмици за югуларни катетри, до осъществяване на функциониращ постоянен съдов достъп. Артериовенозна анастомоза (АV  - фистула) може да се конструира от лекар с призната специалност по нефрология, хирургия или съдова хирургия. Постоянен тунелизиран катетър може да се имплантира от лекар със специалност по нефрология, хирургия, съдова хирургия и анестезиология  и  интензивно  лечение.  Монтирането  им  може  да  се  провежда  и  при амбулаторни  условия  в  диализни  структури  и  в  манипулационни.  Съдова  протеза  се осъществява в клиника/отделение по хирургия или съдова хирургия от лекар със специалност по съдова хирургия или хирургия. Най-малко 80% от пациентите на хемодиализно лечение над 3 месеца трябва да провеждат хемодиализа с траен съдов достъп като се предпочита нативна АV – фистула. Основен проблем при провеждане на хемодиализа в миналото е бил съдовият достъп (Konner, K., 2005). Georg Haas за първи път използва стъклени канюли, за да вземе артериална кръв от радиалната артерия, която да се върне към кубиталната вена. Впоследствие Haas прави хирургичен разрез надолу, поставяйки канюлата в радиалната артерия и съседна вена. За  дълготрайното  хемодиализно  лечение  е  необходим  постоянен  съдов  достъп  и създаването му е важно за оцеляването на пациента. За първи път на 9 Март 1960 г. в Университетската болница „Вашингтон“, Сиатъл, е приложен успешен съдов достъп, годен за многократно ползване. Belding Scribner и Wein Quinton разработват артерио-венозен шънт от тефлон и този оперативен метод е известен като шънт на Scribner. Впоследствие шънтът е подобрен, като за материал е използван силикон. През 1964 г. James Cimino, Michael Brescia и Kenneth Appel конструират хирургично артерио-венозна фистула, чиято основна цел е осигуряването на постоянен съдов достъп за хемодиализа, и провеждат първата диализа с такъв достъп. Днес анастомозата, при която се свързват артериална страна с венозен край е стандартна хирургическа процедура, но ако поради някаква причина това е невъзможно, подкожно се имплантира  протеза  (от  дакрон  или  политетрафлуоретилен)  (Стойчев,  Р.  и  съавт.,  2002; Тодорова, Т., 2020). Shaldon представя изработените от него катетри за бедрена артерия и вена. С течение на времето мястото за поставяне на катетрите се променя. За първи път през 1961 г. Shaldon използва  подключичните  вени  за  имплантиране  на  венозен  катетър  за  провеждане  на хемодиализа.  Простотата  на  поставяне  и  удобството  на  използване  правят  централният венозен катетър предпочитан вариант за достъп през следващите две десетилетия. През 1980 г. Uldal и колеги моделират двупътен субклавиален катетър, за който е необходима еднократна пункция и осигурява стабилен кръвен поток за дълго време. Днес се установява, че в 50% от случаите се развива стеноза на вената на мястото на пункцията. Когато катетеризацията е на вътрешна югуларна вена това усложнение настъпва в 10% от случаите. Поради това именно тази вена е предпочитана за поставяне на интравенозни катетри. В  края  на  80-те  години  на  миналия  век  започва  да  се  използва  мек,  силиконов, двойнолуменен катетър (PermCath) при възрастни хора като „продължителен” или временен съдов достъп за хемодиализа или когато друг вид съдов достъп е невъзможно да се осъществи. През 90-те години на миналия век те са били широко използвани при пациенти, при които не е било възможно конструирането на AV фистула или AV протеза. Катетрите са изработени от   - 158 - PROCEEDINGS OF UNIVERSITY OF RUSE - 2021, volume 60, book 8.5. силикон  или  полиуретан  (Twardowski,  Z.,  2000).  Почти  всички  катетри  са ретнгеновопозитивни за по-добра визуализация с рентгенови лъчи ( фиг. 1).  Фиг. 1. Постоянен тунелизиран катетър  Понастоящем постоянни тунелизирани катетри се поставят при следните случаи: ✓  на пациенти, започващи диализно лечение;  ✓  когато има възникнал проблем с вече конструиран съдов достъп; ✓  когато  това  е  единствена  възможност  за  осъществяване  на  хемодиализни процедури (фиг.2). При започване на диализно лечениеПостоянен тунелизиран катетърПри Като  проблем единствена  със възможност съдовия достъп Фиг.2. Случаи, при които е необходимо поставянето на постоянни тунелизирани катетри  Съществуват  множество рискове и усложнения, свързани със съдовия достъп, които водят до влошаване на функцията му. При липса на „трил“ на консруираната AV фистула или AV протеза  пациентът трябва незабавно да посети диализното отделение, където провежда процедурите си, и да уведоми дежурният лекар. След това той се насочва към съдов хирург за консулт и извършване на необходимите дейности. Неработещата AV фистула/протеза може да доведе до усложнения, които да застрашат животът на пациента. При пациенти с постоянен катетър може да настъпят следните усложнения: ✓  тромбоза, ✓  инфекция, ✓  стеноза и запушване на централни венозни съдове.   - 159 - PROCEEDINGS OF UNIVERSITY OF RUSE - 2021, volume 60, book 8.5. Този вид катетри имат и редица предимства, което е важно при избор на съдов достъп от страна на пациента (фиг. 3). Поставят се при всички болниПоставят се на много местаВеднага след поставянето могат да бъдат използваниЛипсва дискомфорт от пунктиране (както при AVфистула/протеза)Може да се използва продължително времеПредпочитан вид достъп при по-възрастни пациентиНе се изисква специално обучение за грижи за съдовия достъпНяма хемодинамични последици Фиг. 3. Предимство на постоянните катетри  Постоянни тунелизирани катетри в България се използват от 2004 г.  Първоначално процентното  съотношение  временни/постоянни  катетри  е  със  значителен  превес  на временните (220/19). Десет години по-късно съотношението е обратно пропорционално – по статистически  данни  постепенно  нараства  използването  на  постоянните  катетри  както  в световен мащаб, така и у нас (Todorov, N., 2015).  Първият пациент с такъв съдов достъп в отделение „Диализно лечение” към УМБАЛ „Канев” АД започва да провежда диализни процедури през 2005 г. Към настоящия момент съотношението  между  типовете  съдов  достъп  AV  фистула/AV  протеза/Постоянен тунелизиран катетър (ПТК)  е показано на фиг. 4.  054 AV фистула63 AV протезаПТК3 Фиг. 4. Съотношение между типовете съдов достъп     - 160 - PROCEEDINGS OF UNIVERSITY OF RUSE - 2021, volume 60, book 8.5. ИЗВОДИ Съдовият  достъп  е  от  изключителна  важност  за  пациентите,  провеждащи хрониохемодиализно лечение. Когато функционира и няма усложнения, той е предпоставка за високо качество на живота и за продължаването му, такъв, какъвто е бил и преди бъбречното заболяване. Въвеждането в употреба на постоянните тунелизирани катетри през 90-те години на миналия век предоставя нова възможност за съдов достъп при пациентите на хемодиализа. Предимство  на  този  тип  катетри  е  използването  им  продължително  време  и  това  е жизненоважно  особено  при  тези,  при  които  са  изчерпани  всички  възможности  за осъществяване на друг вид съдов достъп. Значителен брой от пациентите (n=54) в отделение „Диализно лечение” към УМБАЛ „Канев” АД гр. Русе се диализират посредством този тип достъп.  