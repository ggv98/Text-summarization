 ВЪВЕДЕНИЕ Компютрите  са  неизменна  част  от  ежедневието  ни.  Това  налага  да  се  повиши информираността и грамотността на подрастващите относно изграждащите компоненти на компютърната  система  и  тяхното  действие.  Необходимо  е  още  в  началният  етап  на образование учениците да се запознават с основните елементи на компютъра. Наличните на пазара  учебници  за  изучаване  на  устройството  на  компютъра  е  необходимо  да  бъдат модернизирани в контекста на дигиталната ера, за да представят изучаваните компютърни компоненти по-ефективно и  така да се повиши мотивацията на учащите. В последните години стават все по-популярни нови учебните пособия с иновативни решения за привличане на вниманието и интереса на съвременните дигитални обучаеми. Един от тези подходи е например използването на добавена реалност (Ivanova, G. & etc., 2014). Тя позволява използването на игрови елемент в образованието, който е все по-популярен похват в последните години, за да се мотивира и ангажира интереса на съвременния обучаем (Ariso, J. M. & etc., 2017). Добавената реалност (augmented reality)  е сравнително нова технологията, която  се различава от виртуалната реалност (virtual reality) по това, че първата използва за „основа“ съществуваща реалност и наслоява върху нея визуализирани 3D обекти с различни цели на приложение (Chen, P., & etc., 2017). В резултат се появява смесена среда, в която реалността и нереалното съществуват заедно с цел създаване на определено преживяване (Rezende, W. J & etc., 2017). Най-разпространените начини за визуализация на моделите, използвани в добавената реалност, е чрез маркери или GPS или Wi-Fi – базирана локация (Ozdemir, M. & etc., 2018). Настоящия  доклад  разглежда  система,  която  използва  специално  създадени  маркери  за визуализиране на компютърните компоненти.                                                     21 Докладът е представен на студентската научна сесия на 27.IV.2018 в секция „Комуникационна и компютърна техника“ с оригинално заглавие на български език: ИНОВАТИВЕН МЕТОД ЗА ИЗУЧАВАНЕ НА ЕЛЕМЕНТИТЕ В КОМПЮТЪРНАТА ДЪННА ПЛАТКА ЧРЕЗ ДОБАВЕНА РЕАЛНОСТ   - 103 - PROCEEDINGS OF UNIVERSITY OF RUSE - 2018, volume 57, book 3.4. ЕТАПИ НА ПРОЕКТИРАНЕ И РЕАЛИЗИРАНЕ           В етапа на подготовката се създават 3D моделите (Фиг. 1), които ще се използват в приложението. Информацията за компонентите се събира, анализира и подготвя като се взема предвид  сложността  на  компонента,  планираните  модули  на  приложението  и  търсеното въздействие на данните. Основният софтуер, който се използва на първия етап е Blender – софтуер за моделиране, анимация, текстуриране, рендиране и др. Чрез тази програма се създават първоначално „мрежите“(meshes) на модела. След това чрез прилагане на различни трансформации  върху  обекта,  като  транслация,  ротация  и  скалиране  се  създава първоначалният модел, върху който на по-късен етап се прилагат различни методи като екструдиране, съединяване с други обекти и изрязване на определена област от него. Така се създава един основен вариант на модела. Върху него следва да се приложат различни техники за  заглаждане,  скосяване  на  ръбове,  обработка  на  върховете  (vertices),  ъглите  (edges)  и „лицата“ (faces) на модела, така че той максимално да наподобява на реалния обект. Крайната фаза на проектирането на моделите е да се извърши текстуриране, т.е. на моделите да се присвои  материал  –  в  случая  главно  метал  или  пластмаса  и  след  това,  ако  е  нужно, допълнителни  текстури  за  засилване  на  реализма.  Завършвайки  този  етап,  моделите  се експортират заедно със всички ресурси, заделени към тях, за да може да се използват във втория етап. Към първия етап още може да отбележим и създаването на маркерите, нужни за работата  на  приложението.  Те  се  създават  посредством  програмата  Inkscape,  която представлява векторен графичен редактор. Избран е подходът с векторен редактор поради лесната скалируемост при принтиране.  Заден панел Процесор SATA порт Сокет  Фиг. 1. 3D модели на компютърни компоненти  Вторият  етап  включва  разработването  на  програмната  логика  на  приложението, използвайки софтуерните решения Unity и Vuforia. Vuforia е „надстройката“ за добавена реалност върху Unity Game Engine. Във Vuforia API се намират всички методи, чрез които се осъществява добавената реалност: ARCamera модулът, който служи за откриване на целите, различни други методи и вградени компоненти като виртуални бутони, GPS локализация и др. Именно чрез използване на Vuforia се указва на кои цели - кои модели ще се визуализират, тяхната големина, начална позиция при визуализацията и др., (Фиг. 2).    - 104 - PROCEEDINGS OF UNIVERSITY OF RUSE - 2018, volume 57, book 3.4.  Фиг. 2. Визуализиране на модел на процесор върху маркер Основната работа на приложението се изгражда от Unity. Чрез Unity се създава началният екран, менюто, чрез което ще се избират двата модула на приложението – за начинаещи и напреднали,  и  бутонът  за  затваряне  на  апликацията.  Модулът  за  напреднали  ще  бъде заключен, докато не се „изиграе“ целият модул за начинаещи. В модулът за начинаещи всеки модел ще бъде представен с различна цел, т.е. различните компоненти ще бъдат разгледани един по един, като по този начин ще се наблегне на всеки един от компонентите с нужното внимание. При модулът за напреднали компонентите ще са сглобени в дънната платка. Чрез методите на Unity ще се създаде checkpoint система в модулът за начинаещи, която да отчита кой модел е бил разгледан и кои остават. По този начин ще трябва всички цели да бъдат сканирани, моделите - разгледани и информацията прочетена, за да се премине към следващия модул. Сложността на информацията при двата модула ще е различна. В модула за начинаещи ще бъде дадена обща информацията за компонентите и тяхното действие, като няма да се навлиза в дълбочина за структурата им. В модула за напреднали, чрез виртуалните бутони, ще бъде визуализирана по-сложна информация за всеки обект, както и техническа информация. Данните за всеки обект/модел ще се показват на екрана след натискане съответния модел. В полето с информацията се прикрепя линк към cloud server, в който за съответния компонент има записани файлове с допълнително описание за разглежданите обекти. Така замислено, разделянето на приложението на два модула с нарастваща сложност, логически и програмно можем да определим като две нива на компютърна игра (Linowes, M. & etc, 2017). Unity позволява експортирането на приложението както за desktop, така и за Android и iOS, с минимални усилия от страна на разработчика. За мобилните операционни системи е нужно SDK-то, което се използва за разработка на приложения за дадената мобилна операционна система, да бъде инсталирано на компютъра.  Важно е да споменем и софтуерната добавка LeanTouch, което е част от Unity Assets, която  позволява  да  се  осъществят  визуалните  манипулации  ротация  и  скалиране  върху моделите (Фиг. 3). Устройството, което ще се използва, за да визуализира обектите, се насочва към маркера и когато софтуерът, чрез камерата, открие целта, визуализира съответния указан модел за тази цел (Linowes, M. & etc, 2017).    - 105 - PROCEEDINGS OF UNIVERSITY OF RUSE - 2018, volume 57, book 3.4.  Фиг. 3. Прилагане на скалиране върху модела На Фиг.4 е представена системата от маркери за модулите за начинаещи и напреднали. Последователността от маркери и модели в модула за напреднали е според важността на елементите в системата,( Schmalstieg, D., & etc 2016). Нужно е да бъдат сканирани всички маркери и да бъдат разучени всички компоненти, за да се премине към модул напреднал.  Модул за начинаещи  Модул за напреднали  Фиг. 4. Система от маркери за модулите начинаещ и напреднал За модула „напреднал“ системата от маркери е представена вдясно на Фиг.4. Повечето от моделите, които са използвани са същите като от модула за начинаещи, но са представени в друг контекст – процесорът и оперативната памет са монтирани в прилежащите им слотове, добавени са още слотове за PCIe шината и информацията е с различно ниво на сложност, (Schmalstieg, D., & etc 2016).   - 106 - PROCEEDINGS OF UNIVERSITY OF RUSE - 2018, volume 57, book 3.4. На фиг. 5 е представено схематично как работи приложението. За да се отключи модула за напреднали, където информацията е по-сложна и моделите са представени в контекста на истинското дъно, обучаемият трябва да завърши успешно модула за начинаещи.   Фиг. 5. Логика на действие на приложението  ИЗВОДИ  Изучаването  на  хардуерните  компоненти  на  компютърната  система  е  част  от компютърната грамотност на съвременния обучаем. Описаното приложение предоставя един иновативен и интуитивен образователен подход за изучаване на компютърните компоненти, като се предоставя възможност за представяне на по-скъпи компютърни компоненти чрез техни  визуално  подобни  3D  модели.  Закупуването  на  най-актуалните  на  пазара  скъпо струващи реални компютърни компоненти е непосилно за образователните институции и те трудно успяват да включват най-новите и модерни технологии в образователния процес. Представянето на модели, които наподобяват максимално точно реалните компютърни части, в  среда,  близка  до  реалната,  е  начин  учебният  процес  да  бъде  направен  по-забавен  и същевременно да се задълбочи нивото на познание.  В последните години образователните институции се стремят да подобряват учебния процес,  чрез  въвеждане  на  иновативни  технологии  в  изучаваните  учебни  предмети. Използването на нова технология, като добавената реалност, създава усещане в учащите, че   - 107 - PROCEEDINGS OF UNIVERSITY OF RUSE - 2018, volume 57, book 3.4. институцията им е в крак с новостите и заедно с това се увеличава и тяхната мотивираност за учене. Визуализираните 3D модели в приложението представят точно реалните компютърни компоненти, a информацията за тях е достоверна, добре формулирана и лесна за възприемане. Компонентите в модула за начинаещи са подредени по важността им като приложението интуитивно води учащия да следва и изучава 3D моделите по начертания път. Възможността за прилагане на визуална манипулация на обектите, като ротация и скалиране, предоставя възможност моделите да се разглеждат от всички страни и изучаването им да става по-лесно.  Чрез разделянето на приложението на два модула (две нива) се цели да се използва игрови подход в обучението и така да се предизвика любопитството на обучаемия и същият да проследи докрай начертания път в първо ниво, за да отключи второ ниво - модула за напреднали и така да задълбочи знанията си в новото ниво.   ACKNOWLEDGMENTS Този доклад се публикува със съдействието на проект 2018-EEA-01 „Методи за събиране, организация,  достъп,  обработка  и  анализ  на  големи  обеми  от  структурирани  и неструктурирани  данни“,  финансиран  от  фонд  „Научни  изследвания“  на  Русенски университет „Ангел Кънчев“.  