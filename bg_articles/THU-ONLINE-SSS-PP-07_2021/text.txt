 ВЪВЕДЕНИЕ Мониторингът  е  наблюдение,  анализ  и  оценка  на  дадено  действие,  явление  или събитие. Методически структурата на урока по физическо възпитание и спорт е разработена, съобразно постепенно нараствене на натоварването, с оглед решаване на образователните задачи и подобряване на функционалните способности на подрастващия организъм. Важен компонент на съдържанието е целенасочената и компетентна ръководна роля на педагога, в резултат на която дейността на учениците се осмисля и реализира с желания ефект. Мониторингът ще отрази ясно подборът на физическите упражнения и игри и чрез анализ и оценка, ще представи ползите на професионално подготвеното съдържание на урока и  компетентното  реализиране  на  двигателните  задачи  по  съответната  тема,  според образователната област. Характерни  особености  за  урока  по  физическо  възпитание  и  спорт  са  двигателна активност и много положителни емоции. Разнообразната двигателна дейност предизвиква изменения  в  нервно-мускулната,  сърдечно-съдовата,  дихателната  системи  на  организма. Познавателната  дейност,  реализирана  в  обучението,  активизира  мисловните  процеси, волевите и емоционалните преживявания и така влияе многостранно върху формирането на личността на ученика. (А. Момчилова, 2020; Л. Петров, 2011; Кр. Рачев, 1998; Ф. Филев, 2009)     14 Докладът е представен на студентската научна сесия на 7.05.2020 г. в секция Педагогика и психология с оригинално заглавие на български език: МОНИТОРИНГ НА ПОДГОТВИТЕЛНАТА И ЗАКЛЮЧИТЕЛНАТА ЧАСТ В УРОКА ПО „ФИЗИЧЕСКО ВЪЗПИТАНИЕ И СПОРТ“.   - 86 - PROCEEDINGS OF UNIVERSITY OF RUSE - 2020, volume 59, book 6.5. ИЗЛОЖЕНИЕ Структурата  на  урока  по  физическо  възпитание  и  спорт  отразява  подреждането  и последователността на учебното съдържание, които са подчинени на конкретните му задачи. Спазват  се  редица  педагогически,  физиологични  и  психологични  закономерности.  Те определят в какъв ред и при какви изисквания ще протича учебно-възпитателния процес, за да  се  постигне  предвидения  образователен,  оздравителен  и  възпитателен  ефект  от обучението.  В теорията и практиката на физическото възпитание са известни различни структури, характерни за съответните системи – немска, шведска, руска, френска, американска и други. В нашата система се практикева структурата на урока в три части: подготвителна, основна и заключителна, фигура 1. Те са свързани и зависими една от друга, като взаимно се допълват.   Подготвителна частОсновна частЗаключителна част Фиг. 1. Структура на урока по Физическо възпитание и спорт (ФВС) Целта  на  нашето  проучване  е  свързана  с  мониторинг  на  подготвителната  и заключителната част в урока по Физическо възпитание и спорт. Задачи: 4. Педагогическо  наблюдение  и  проучване  на  структурата  на  урока  по  Физическо възпитание и спорт. 5. Анализ  и  оценка  на  съдържанието  на  подготвителната  и  заключителната  част, свързани  с  конкретната  образователна  област  –  Лека  атлетика,  Гимнастика, Спортноподготвителни и спортни игри. 6. Изводи и препоръки за практиката. Трите вида основни задачи на урока по Физическо възпитание и спорт – образователни, възпитателни  и  оздравителни  се  решават  в  единство,  както  протичат  познавателните, двигателните и функционални процеси при изпълнението на физически упражнения.  Подготвителната  част  е  с  продължителност  10-12мин.  Целта  е  да  се  създадат необходимите предпоставки за резултатно осъществяване задачите на урока. Натоварването плавно се повишава. Основна част. Продължителността й е 22-28 мин. В нея се усвоява предвидения за часа двигателен  материал.  Включва  от  2  до  3  равнопоставени  задачи.  Натоварването  е  с вълнообразен характер. В средата и към края на основната част натоварването се повишава.   - 87 - PROCEEDINGS OF UNIVERSITY OF RUSE - 2020, volume 59, book 6.5. Заключителна част. Нейната продължителност е от 3 до 5 минути. Целта е да се постигнат  условия  за  нормализиране  жизнените  функции  на  организма,  регулиране емоционалното състояние на учениците, отчитане на извършената работа. Съобразно тематиката на двигателното съдържание подготвителната и заключителната част са подчинени и зависими от образователните задачи в основната част, фигура 2. Основните  образователни  области  са:  Лека  атлетика,  Гимнастика, Спортноподготвителни и спортни игри. Подготвителната  част  създава  необходимите  предпоставки,  като  постепенно вработване на организма, психична нагласа за предстоящата работа и желание за активна двигателна  дейност.  Упражненията  имат  за  цел  да  предизвикат  относително  умерено физиологическо натоварване за постигане на общо загряване на  организма и нагласа за покриване на по-високите изисквания на основната част.   Фиг. 2. Съдържание на поготвителна и заключителна част, съобразно образователните задачи на основната част и темата на урока Анализ на характерни особености на подготвителната и заключителната част в урока по  Лека  атлетика.  Съдържанието  на  темите  е  разпределено  според  лекоатлетическите дисциплини – ходене, бягане, скокове, хвърляния. Ходене и бягане Най-подходящ  метод  за  двигателно  обучение  на  лекоатлетическите  упражнения  с цикличен  характер  (ходене,  бягане)  е  цялостният.  От  методите  за  организиране  на двигателната дейност се използва фронталният. Ходенето е естествено приложно упражнение с цикличен характер. Особено внимание се обръща на правилното положение на тялото, координацията на движенията.  За целта се използват: ходене в права посока на пръсти; на пети; ходене със смяна на посоката и скоростта на придвижване, с големи и с малки крачки и други. Ходенето се изпълнява в колонен строй едновременно с целия клас. Бягането е включено в голям брой лекоатлетически дисциплини и е главно движение както при чисто беговите дисциплини, така и при хвърлянията и скоковете. То е циклично упражнение  със  сходно  въздействие  с  това  на  ходенето,  но  е  свързано  с  много  голямо натоварване.  Използва  се  предимно  за  развиване  на  физическите  качества  бързина  и издръжливост и бързината на реакцията. В  обучението  по  цикличните  лекоатлетически  дисциплини,  подготвителната  част включва специално бегови упражнения:   - 88 - PROCEEDINGS OF UNIVERSITY OF RUSE - 2020, volume 59, book 6.5. •  Бягане в равномерно темпо в права посока и с промяна на посоката и темпа;  •  Подскочно  бягане;  Странично  бягане  (с  ляво,  дясно  рамо);  зигзагообразно (слаломно) бягане между наредени 10 – 15 плътни топки или стойки и други; до 25 м; •  Бягане с бавно темпо – 20 м – 50 м, от 2 до 4 пъти; Бягане със средно темпо – 30 м и с бързо темпо – 30 м. •  Бягане с къса крачка - ситно бягане (2 - 3 отсечки до 20 - 30 м); Бягане с високо повдигане  на  коляното  (2  -  3  отсечки  до  15  -  20  м);  Бягане  с  изнасяне  на подбедрицата назад; Тритактово бягане; •  Бягане  над  препятствия  с  височина  до  25  см  на  разстояние  25  м;  Бягане  с променлива  интензивност  (бързо  -  бавно)  по  сигнал  на  учителя;  Бягане  с максимално темпо на 60 м; Бягане през различни препятствия с височина 50 см на разстояние до 40м.  Заключителната част включва успокоителни игри с ходене за точност на движенията; дихателни упражнения в движение; Дидактични двигателни задачи, свързани с темата на урока. При  ацикличните  (скокове,  хвърляния)  се  препоръчва  разчлененият  метод.  При използването му се определя водеща (основната) част, с която започва началното разучаване. Например, за скоковете – то е във връзка със засилването и отскока, а при хвърлянията – финалното  усилие.  От  методите  за  организиране  на  двигателната  дейност  се  използва фронталният метод (предимно за бягането) и посменният (за скоковете и хвърлянията). •  Подскоци на място  и с придвижване напред; Подскоци над различни предмети (плътни топки, кубчета и др.); Подскоци за достигане на предмети; •  Скокове  от  високо  на  ниско  и  обратно;  Подскоци  на  един  крак  на  място  и  с придвижване  напред  (редувано);  Подскоци  с  високо  повдигане  на  краката  и притегляне на коленете към гърдите; Подвижни игри със скачане. Лекоетлетически хвърляния са: хвърляне на малка плътна топка (препоръчва се топка за тенис) с една ръка над рамо; хвърляне в цел (квадрат 2 м) от разстояние 4 – 5 м; хвърляне в далечина; хвърляне на (волейбола, футболна) и плътна топка 1 кг с две ръце над глава, отдолу и ловене с две ръце.  Подготвителната част включва общоразвиващи упражнения с акцент на раменния пояс и мускулите на трупа и горните крайници. Специално подготвителните упражнения са с топка–  волейболна,  футболна,  плътна  –  1  кг,  3  кг.  От  значение  е  изпълняването  на подготвителните упражнения за хвърляния да е със съответната топка, за да може ученикът да се приспособи към нейното тегло, форма и големина. •  Подхвърляне и ловене на топката; Подаване на топката от лява към дясна ръка и обратно; Подаване на топката около кръста; •  Упражнения с подаване и ловене на топка срещу стена; •  Упражнения с подаване на топка с гръб към стена и ловене на топка с обръщане с лице към стената. Заключителната част включва успокоителни игри с топка – с ловене и подаване, за точност със стрелба към цел. Анализ на характерни особености на подготвителната и заключителната част в урока по Гимнастика.  Гимнастическите  упражнения  са  с  ацикличен  характер,  с  изкуствени  форми  на движенията. Класифицирани са в следните групи: равновесни упражнения; упражнения на земя;  скачане  и  прескоци;  висове  и  опори;  катерене  и  прекатерване;  носене  и противодействие. Подходящи методи са цялостният и разчлененият. Подготвителната  част  включва  богато  разнообразие  от  общоразвиващи  и  строеви упражнения. Прилагат се комплекси за разгряване с различни уреди и пособия: тояжка, обръч, сорсо, рингчета, гирички от 1 кг, топка, ленти, въженца, ластици и други. Акцентът е върху  разгряване  на  тялото,  развиване  на  координационните  способности,  физическото   - 89 - PROCEEDINGS OF UNIVERSITY OF RUSE - 2020, volume 59, book 6.5. качество гъвкавост. Включват се изправителни упражнения, различни видове ходене – на пети, на пръсти, с различно положение на ръцете, фигурно придвижване в различни видове строй – зигзагообразно, по диагонал, с разимнаване на колони и редици, обратен ход и други. Усвоява се ритмично ходене – гимнастическа маршова стъпка и се използват подвижни игри със строяване и престрояване. Заключителната  част  на  урок  по  Фзическо  възпитание  и  спорт  с  тема  Гимнастика включва разнообразни успокоителни игри за подобряване на координацията на движения, ходене съчетан с упражнения за разтягане на мускулните групи, дихателни упражнения. Анализ и оценка на характерни особености на подготвителната и заключителната част в урока по Спортноподготвителни и спортни игри.  Общоразвиващите и специално-подготвителните упражнения могат да се изпълняват на място и в движение, таблица 1. Беговите упражнения са насочени към техниката на придвижване: бягане по посока на движението; бягане с гръб на посоката на движение; подскочно бягане; странично бягане.  Таблица 1. Упражнения в подготвителната част на урок по Спортноподготвителни и спортни игри  Общоразвиващи и упражнения и Специално-подготвителни упражнения  Упражнения за разгряване – Специални бегови упражнения. •  Обикновено бягане;  •  Бягане с изнасяне на подбедриците назад; бягане с високо повдигане на коленете; кръстосано бягане;  „ръченица”;  странично  бягане;  странично  бягане  с  докосване  на  пода;  бягане  назад; ускорения. Упражнения за развитие на гъвкавостта (стречинг): Наклони, странични наклони, везна, напади, хващане на горните крайници зад гърба, извивки, махове с долни крайници. Специално-подготвителни упражнения. •  Совалково бягане без топка. Совалково бягане с водене на топка. •  Упражнения за привикване с топката: Кръгове с топката около кръста; около краката; подхвърляне с една ръка напред над противоположното рамо и противоравно на другата ръка; топката е зад гърба в двете ръце, подхвърляне на топката нагоре и пляскане с две ръце възможно най-бързо и най-много пъти, докато се улови отново; въртене на топката на един пръст и др. •  Упражнения с две топки за един състезател. •  Водене на две топки по една с всяка ръка едновременно, а след това последователно. •  Подаване в стена с дясната ръка, а ловене с лявата. •  Подаване в стена с две топки; същото упражнение, но вече с топкане в пода след удара в стената; търкаляне на двете топки с по една ръка зад топката напред. •  Упражнения с две топки с подаване между двама партнъори  Специално-подготвителните  упражнения  могат  да  бъдат  насочени  за  нападение  и защита, без топка и с топка. Това са познати упражнения, вече разучавани и усвоени в предишните уроци. (Вл. Цветков, 1997) Упражнения без топка: совалково бягане; придвижване в защитен стоеж. Упражнения с топка: жонглиране с топката; търкаляне на топката; водене на топката (дрибъл); ловене и подаване по двойки. Заключителната част е емоционална, интересна и с богато разнообразие от подвижни и състезателни игри за точност и координация на движенията.    - 90 - PROCEEDINGS OF UNIVERSITY OF RUSE - 2020, volume 59, book 6.5. Както се вижда от методическото съдържание и направения анализ на подготвителна и заключителната част на урока по Физическо възпитание и спорт, установяваме съществени различия  в  методиката  на  физическите  упражнения  и  игри.  Определяща  за  подбора  на съдържанието е темата на урока, както и възраст, двигателен опит на обучаваните. Мониторингът има педагогическа стойност като отразява характерните особености и закономерности на образователните основни области по Физическо възпитание и спорт – Лека  атлетика,  Гимнастика  и  Спортноподготвителни  и  спортни  игри.  Подценяването  на формирането  на  различни  по  въздействие,  съдържание,  форма  и  техника  на  физически упражнения и използването на едни и същи средства в подготвителната и заключителната част, намалява в голяма степен ефективността на учебния процес. Тези заключения оформят и  оценката  на  значимост  на  специализирания  подбор  от  упражения  за  реализиране  на образователните, оздравителните и възпитателните задачи.  ИЗВОДИ  От направеното проучване установяваме следните изводи: 1. Основните области на Физическо възпитание и спорт – Лека атлетика, Гимнастика и Спортноподготвителни и спортни игри имат специфично съдържание, решават определени образователни  задачи.  Формирането  на  двигателните  навици  са  ориентирани  към подобряване на функционалните възможности и технически умения на обучаваните, с оглед и усъвършенстването им и приложението в съответните условия на двигателна дейност. 2. Специализираните  упражнения  в  подготвителната  част  подготвят  организма  за предстоящата  работа  и  същевременно  допълват  усвояването  на  двигателните  умения  и навици,  необходими  за  решаването  на  образователните  задачи  в  основната  част. Заключителна част със своето съдържание също затвърждава усвоения учебен материал, но с успокоителен характер за физически, емоционален и психически баланс. 3. Разнообразните възможности за подборът на физическите упражения и подвижни игри в подготвителната и заключителнана част ще обогати двигателния опит на обучаваните, ще предотврати адаптацията към физическото натоварване и ще повиши техния интерес към физическата активност.  