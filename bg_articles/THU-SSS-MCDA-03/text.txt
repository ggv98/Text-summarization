 ВЪВЕДЕНИЕ Нарушението на нормалните  анатомични отношения  между бедрената глава и ацетабулума при  новородените е широко  известно  като  луксация  или  дисплазия  на тазобедрената става (ТБС).Тя представлява непълно развитие на тазобедрените стави ( недобро развитие на хрущялната и костна част на ацетабулума, частично развитие на връзковия апарат  и  мускулите,  фиксиращи  въпросните  стави).  На снимка 1 е представено нормално вътреутробно предлежание на плода - анатомичната позиция на долните крайници  – физиологична абдукция.       Фиг. 1. Ембрионална поза  ИЗЛОЖЕНИЕ Тазобедрената става освен, че е най-голямата е и една от най-натоварените в човешкия скелет, както от тежестта на тялото, така и от действието на мускулите, прехвърлящи се през нея. Също така има важна роляв поддържане на стойката и осъществяване на придвижването на човека – ходене, бягане, скачане и др. В ставата се извършват движения около трите главни оси – флексия и екстензия около напречно-хоризонталната ос; абдукция и аддукция около сагиталната ос, и външна и вътрешна ротация около вертикалната ос (Stefanova, I., S., Mindova, 2020).  Тазобедрената  става  (фиг.1)  има  сферична  форма  и  е  изградена  от  две  ставни повърхности покрити с хрущял – главата на бедрената кост  и ставната ямка на таза, както и  40  Докладът  е  представен  на  студентската  научна  сесия на  20.05.2021  в секция  Медицински  и  клинико-диагностични дейности с оригинално заглавие на български език: РАННА ДИАГНОСТИКА НА ТАЗОБЕДРЕНА ДИСПЛАЗИЯ ПРИ НОВОРОДЕНИ - КЛИНИЧЕН И УЛТРАЗВУКОВ МЕТОД. .   - 222 - PROCEEDINGS OF UNIVERSITY OF RUSE - 2021, volume 60, book 8.5. свързващите ги лигаменти. Главата на бедрената кост е разположена в нейната горна част и представлява почти идеална сфера, която се движи в ацетабулума. Ацетабулумът  започва  развитието  си  през  четвъртата  гестационна  седмица  от   развитието на плода. В началото е представен като плитка чашкоподобна  депресия,  която постепенно се задълбочава  в  резултат  на концентричната пресия на сфероидната бедрена глава. Задължително условие за нормалното формиране на тазобедрената става е наличието на постоянен, тесен, конгруентен контакт между ставните повърхности, който е здраво закрепен от  повърхностното  напрежение  създавано  от  синовиалната  течност.  Тази  ситуация  при нормална става се запазва дори когато се премахне изцяло ставната капсула. При дисплазията (фиг.2), този важен контакт е нарушен в различна степен и е възможно под влияние на някои фактори (екзогенни или ендогенно обусловени) бедрената глава да се „приплъзва“ периодично или за постоянно извън очертанията на ацетабулума (Тодоров С., 2007).           Фиг. 2. Тазобедрена става Причините водещи до развитието  на дисплазия на тазобедрената  става са все още неизяснени, като се приема мултифакторна етиология: •  Токсикоза в първия триместър от бременноста; •  Нарушено кръвообращение на плода; •  Недостатъчно постъпване на витамини и микроелементи в организма; •  Не достатъчно или прекалено голямо количество околоплодната течност; •  Седалищно предлежание на плода ( оказване на прекомерен натиск в областта на ТБСтави на плода); •  Травми по време на бременността; •  Травми по време на раждането;  •  Многоплодна бременност; •  Пол - женският е по-предразположен към дисплазия на тазобедрената става - на места 8 от 10 случая са при момичета;  •  Фамилна обремененост - един или двама от родителите с вродена дисплазия на ТБС; •  Неправилно повиване на бебето (сн.2) - с изпънати крачета, което е било практика не само в България, но и по света (Александрова Т., 2019).   Фиг. 3. Неправилно повиване   - 223 - PROCEEDINGS OF UNIVERSITY OF RUSE - 2021, volume 60, book 8.5. Степени на тазобедрена дисплазия: В зависимост от степента на проявление, дисплазията се дели, на : 1.  Дисплазия на  тазобедрената  става  –диспластично  състояние  на  илиачната  кост  и ацетабулума, който  се оказва плитък. Главата на фемура е в ставата, покрита е над 50% от ацетабулума, поради което клиничните тестове са негативни. 2.  Сублуксация – Главата на фемура в неподвижно състояние се намира  на нормалното си място в ацетабуларната ямка и само при динамично изследване се установява нейната повишена подвижност и излизането й извън ямката с повече от 25% от нейния обем. 3.  Луксация-  пълна дислокация на главата на бедрената кост, която се оказва изместена изцяло извън ацетабулума и ставната капсула , образува се нов ацетабулум. Дисплазията на тазобедрените стави може да е както вродена, така и придобита в процеса на растеж и развитие при абсолютно здрави деца.  Като профилактични мерки за дисплазия при плода може да се препоръчат: •  Чести  разходки  на  свеж  въздух  (на  слънце  се  изработва  витамин  Д,  което  влияе благотворно върху формирането на костната система на бебето); •  Пълноценно хранене на майката по време на бременноста и след това; •  Пълноценна храна за бебето (изключително кърмене до 6-иямесец); •  Да се използват памперси, а не повиване на бебето с изправени крака. •  При рискова група бебета ( упоменати по-горе) да се поставя втори памперс, който да придържа тазобедрените стави в т.нар. "frog position", което допринася за по-доброто развитие на ставата ( Александрова Т., .  Диагностика. Видове За ограничаване и ликвидиране на вродената и придобита луксация е необходимо да бъдат изследвани всички новородени деца още в родилния дом. Неонатолозите и медицинския персонал са длъжни да направят клиничен скрининг на всички новородени по отношение на тазобедрените стави и да се определи "рисковата група" бебета, (Karaganova, I., 2016). Напоследък  е  налице  нарастваща  загриженост  относно  високият  процент  на „пропуснати”  случаи  на  увреда,  свързана  с  трудното  разпознаване  на  признаците  и симптомите  на  тазобедрена  дисплазия  в  неонаталния  период.  Този  факт  и  включително значителният брой усложнения и незадоволителни резултати, произтичащи от лечението на късно установени патологични находки, налага въвеждането на стабилна програма за ранна диагностика, (Karaganova, I., B. Valentinov, 2011).  1. Клиничен преглед : В основата на неонаталната клинична диагностика са тестовете на Ortolani и Barlow с които се определя ставната стабилност. Същността на изследването се състои в прилагане на внимателен натиск по оста на флексираното на 90º  бедро в опит да се дислоцира бедрената глава  извън  очертанията    на    ацетабулума  и  да  се  прецени  степента  на  изместването (провокативен тест на  Barlow) след което при постепенна абдукция да се усети палпаторно феномена  на  прескачане  при    наместването  на  главата  в  ацетабулума,  подпомогнато  от изследващия, чрез лек натиск напред в областта на големия трохантер (тест на наместване по Ortolani) (Тодоров С., 2007).    - 224 - PROCEEDINGS OF UNIVERSITY OF RUSE - 2021, volume 60, book 8.5.               2. Ултразвуково изследване (ехография) Първите съобщения относно възможната полза от ултразвуковия метод в  изследването на детската ТБС датират от 1977 година, но истинската клинична апробация на метода се дължи на R.Graf, който през 1980-та година публикува своя две годишен опит в ехографската диагноза  на дисплазията на ТБС.  Сонографията е в състояние да визуализира хрущялната анатомия на бедрото още през първите месеци от живота, преди да е настъпила осификация, (Karaganova, I., 2016). Ехографията  (сн.  3  и  4)  е  единствената  безвредна  методика  за  диагностика  на дисплазията. Методът се отличава  с  използването на строго дефинирани технически  и логистични параметри. Препоръчва се използването на линеен трансдюсер с честота от 5 до 7,5 МНz. Новороденото се поставя в  латерално  положение при  флексия  в ТБС от 25º-35º и вътрешна ротация от 5º-10º, като изображението което се добива е във фронталната равнина (сн. 3, 4) (Граф Р., 2010). Фиг. 5 и 6. Позиция на трансдюсера при замерване на костните ръбове                                Ултразвуковият метод на проф. Райнхард Граф е широко използван за ранна диагностика на нарушенията в развитието на неонаталната тазобедрена става. Правилното техническо изпълнение  на  метода  е  от  първостепенно  значение  за  точността  на  диагнозата.Проф. Райнхард Граф е роден в Грац (Австрия) през 1946 г. Завършил е Медицинският университет в Грац. През 1980 г. става главен лекар на Клиниката по ортопедия в Щолцалпе (Stolzalpe), провинция Щирия. След като успява да развие ехографска диагностика за изследване на новородените, проф. Граф получава множество международни награди и световно признание.    - 225 - PROCEEDINGS OF UNIVERSITY OF RUSE - 2021, volume 60, book 8.5. Методът  помага  на  хиляди  деца  в  цял  свят,  като  предотвратява  доживотна инвалидизация.До днес  негова кауза остава, качествено обучение на специалисти и ранното диагностициране на дисплазия на ТБСтава. Най-подходящия период за провеждане на ултразвуковото изследване е от 4-та до 8-ма седмица след раждането. Това се определя от анатомичните особености на костите, свързани с ядрата на вкостяване, които ясно се визуализират след 12-та седмица. Изследването е безвредно, отнема малко време и е достъпно. Може да се използва и като проследяване в хода на лечението ( Александрова Т., 2019). За точното ехографско заключение е  необходима,  специфична  анатомична  равнина,  която  е  определена  от  три  анатомични елементи:  долна  граница  на  илиячната  кост,  илума  и  лабрум.  Чрез  измерването  на специфичните  ълги,  може  точно  да  се  класифицира  степента  на  заболяването.Обичайна техника в Централна Европа и у нас е „статичната“ техника на проф. Граф, където бедрото застава в определена позиция, за да се измерят двата ъгъла - – α и β  (сн.6) и в зависимост от техните стойности и възрастта на детето, тазобедрената става се класифицира в следните категории – нормална, забавено развитие, сублуксация и луксация ( Александрова Т.,).  3.Рентгенография  В  миналото  рентгенографията  на  таза  е  било  единственото  образно  изследване  за диагностика на луксацията на ТБС. Нейни недостатъци са: •  Има диагностично значение след 6-ия месец, защото преди това поради липсата на осификация, хрущялните части не се визуализират. •  Дози рентгеново облъчване на бебето и на родителите, които придържат детето; •  Поради  невъзможността  да  се  придържа  добре  новороденото  по  време  на рентгенографията, често пъти тя е неинформативна поради асиметрията . Ако дисплазията не се лекува или не се диагностицира на време, главата на бедрената кост продължава да се измества, докато не се формира луксация на бедрото.  След това се променя опорната и двигателната функция на увредената става. В резултат на това се появява деформираща артроза, атрофия на връзковия апарат и костите на таза, сколиоза, скъсяване на крайниците, развитие на куцане, коксартроза. (Александрова Т., 2019) Терапия при тазобедрената дисплазия  •  Широко  повиване:  няколко  пелени  се  сгъват  и  се  поставят  между  разтворените настрани и сгънати в тазобедрените и коленните стави крачета на детето (ъгълът е 60-80 градуса). Това лесно се постига сега с поставянето на допълнителен памперс. •  Масаж при дисплазия: по време на масаж, на седалищните мускули се нормализира мускулният тонус и се подобрява кръвообращението в областта на тазобедрените стави. Масажът е най-добре да се извършва от специалист, защото дори и най-загрижените родители може  просто  да  не  преценят  силата  си  и  вместо  очакваното  подобрение  да  влошат патологичния процес. •  Упражнения при дисплазия на тазобедрена става.  Упражненията се правят 4 пъти на ден, като всяко се повтаря по 10 пъти. Така се укрепва връзковият апарат на ставата. •  Сложете бебето по гръб, свийте и двете  крачета в коленете и тазобедрените стави, свивайте и разгъвайте крачетата заедно, а след това едно след друго. •  Не  променяйте  положението  на  детето.  Долните  крайници  свити  в  коленете  и  в тазобедрените стави, след това се извършват движения с крачетата - детето кара колело. •  Бебето е по гръб, ръката придържа тазобедрената става от едната страна. Сгъване крачето в коляното и в тазобедрената става, със свободната ръка се хваща коляното на бебето, след което започва постепенно да се върти крачето. Ако дисплазията е  силно  изразена  и  комплексът  от лечение не  оказва  подобрение, детето трябва да носи ортопедични конструкции (превръзка на Фрейк, шина на Виленски, стремена на Павлик (сн.9)). (Александрова Т.,2019).   - 226 - PROCEEDINGS OF UNIVERSITY OF RUSE - 2021, volume 60, book 8.5.              Фиг. 7. Стремена на Павлик  Хирургичното  лечение  (наместването  на  главата  на  бедрото,  възстановяването  на съответствието  между  съставите  части  на  ставата)  се  препоръчва  само  в  случай,  че  се отбелязва значително изместване на главата, което не подлежи на корекция с консервативните методи, или ако диагнозата е поставена на повече от 2 годишна възраст.   ИЗВОДИ Най-леката форма на заболяването отшумява в рамките на месец. Ако дисплазията не бъде открита навреме, тя проличава при прохождането, но на тази възраст може да се лекува само  оперативно.  Закъснялото  лечение  води  до  ранна  поява  на  вторични  артрози  на тазобедрените стави. Ранната диагноза на патология на тазобедрената става е много важна, както за избора на лечението, така и за резултатите от него!  