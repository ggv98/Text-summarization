 ВЪВЕДЕНИЕ Във всеки човешки организъм е заложен стремеж към здраве и хармония. Това може да се постигне чрез имплементиране на методи, гарантиращи постигане на подобрения във физически и духовен аспект.  През  последните  години  у  нас  се  преподава  системата  от  упражнения  наречена Сакрална архитектура на тялото  – САТ. Тя е оздравителна гимнастика чиито основи са положени и разработени от преди петдесет години, от французойка с руски благороднически произход  –  Натали  Дроен,  балерина  и  майка  на  седем  деца.   Движенията,  които  се изпълняват  не  причиняват  силно  физическо  натоварване  и  умора,  а  въздействат  върху мускулите, костите и клетките в целия организъм. Чрез упражненията се коригира стойката, укрепва гръбначния стълб, възвръща се подвижността на ставите и връзките,  достига се до нормализиране на теглото и артериалното налягане.  Чрез гимнастика и дихателни техники, САТ намира приложение и по време на бременността.  Бременността  е  нормално  състояние на  жената,  но  с  необходимост  да  се  използва правилен двигателен режим и овладяването на техники за дишане.  Физическите упражнения са полезни не само за феталното здраве на плода, но и за общото  здравословно  състояние  на  жената.  Те  оказват  превантивна  роля  по  отношение развитието на гестационен диабет, прекомерното покачване на тегло, намаляване на болките в кръста и гърба. Автори препоръчват физическите упражнения да се изпълняват през всички етапи на бременноста (Parashkevova, P., 2015).  ИЗЛОЖЕНИЕ Бременността е процес поставящ нови, по-високи изисквания към организма на жената, променяйки дейността на редица жизнено важни органи и системи:  56 Докладът е  представен  на студентската научна сесия на 27.05. 2020 в секция Здравни грижи с оригинално  заглавие  на  български  език:  САКРАЛНА  АРХИТЕКТУРА  НА  ТЯЛОТО  –  САТ  ПРЕЗ БРЕМЕННОСТТА.   - 309 - PROCEEDINGS OF UNIVERSITY OF RUSE - 2020, volume 59, book 8.5. ➢  метаболизъм ─ нараства теглото с 9 - 12 кг; ➢  сърдечно-съдова система ─ увеличава се обемът на кръвта, налягането върху долните крайници, пулсът се учестява, притискат се съдовете в коремната кухина; ➢  дихателната система – диафрагмата се повдига, нараства кислородната консумация; ➢  мускулно-скелетната система – центърът на тежестта се измества напред и нагоре, увеличава се поясната лордоза, повишава се рискът от травми и спадне на свода на ходилото.  Преразтягат  се  мускулите  на  корема  и  тазовото  дъно  (Ilieva,  I.,  2011, Lukanova, Y., 2015; Lukanova, Y. & Ts. Hristova, 2019). Всички промени могат да се приемат по-леко, ако се прилагат двигателни режими през бременността, техники и упражнения укрепващи дишането. Цел: да се проучат специфичните особености на системата Сакрална архитектура на тялото - САТ и възможностите ѝ за прилагане при бременни жени с нормална бременност. За  постигане  на  поставената  цел  се  използва  документален  метод  –  проучване  на научни статии и доклади, школи за практикуване на САТ и йога. Анализ и обсъждане Гимнастиката  по  време  на  бременността  създава  условия  за  нормално  развитие  и износване на плода, нормално раждане и формира физически и психологически комфорт у майката. Чрез ежедневни и подходящи гимнастически упражнения се постига: ➢  стимулиране обмяната на веществата и усвояването на калция и фосфора, ➢  формиране у жената съзнателно отношение към бременността и раждането, ➢  бременната  усвоява  гръдно  дишане  (необходимо  в  последните  месеци  на бременността и в процеса на раждане), ➢  укрепване мускулите на коремната стена и тазовото дъно (с особена важност при раждането), ➢  увеличаване подвижността на тазобедрените стави, ➢  подпомагане правилното кръвообращение и възпрепятства застоя на кръвта в долните крайници, ➢  трениране  на  гръдната  мускулатура  на  бременната  за  телесно  равновесие  и облекчаване на болките (Тракийски университет, 2014). Тези задачи се осъществяват в зависимост от това, в кой период на бременността се намира бременната, наличието и степента на характера при функционалните смущения. Според руски учени, работещи в тази област, двигателният режим през бременността включва разходки, гимнастически упражнения без натоварвания, йога за бременни, плуване с водна аеробика, раздвижване с надуваема топка, пилатес и танци с облекчен режим  – таблица 1 (Zinchenko, O. & E. Korobeynikova, 2018):          Таблица1 Подходящи упражнения за бременни жени според Оксана Зинченко и Елена Коробейникова        Видове упражнения  Действие през бременността ➢  ходене – ежедневни разходки на  ➢  укрепват ставите, връзките и тренират чист въздух;  мускулите,  участващи  в  процеса ➢  гимнастика;  раждане; ➢  йога за бременни жени;  ➢  укрепване  на  имунитета  и  контрол  на ➢  САТ за бременни жени;  теглото; ➢  плуване и водна аеробика;  ➢  малък дискомфорт и болки в гърба; ➢  класове  по  футбол  (голяма  ➢  подобряване  на  кръвоснабдяването  и надуваема топка);  бебето получава кислород; ➢  пилатес;  ➢  допринася за правилно производство на ➢  танци  –  но  без  резки  скокове,  хормони; завои и завъртания.  ➢  намаляват  стреса  и  страха  от очакваното раждане.   - 310 - PROCEEDINGS OF UNIVERSITY OF RUSE - 2020, volume 59, book 8.5. Те  достигат  до  извода,  че  прилагайки  тези  практики  се  укрепва  имунитета  през бременността, понижава се стреса и се постига добър възстановителен период след раждане на бебето. В  България  съществуват  няколко  центъра  практикуващи  системата  за  Сакрална архитектура на тялото. Ръководителите им са преминали курсове при Алена Мазур, Наталия Сергеенко,  Галина  Яковлева,  Елена  Кожевникова,  Александра  Чесанова,  Дария  Ларина, Ирина Тихомирова, Наталия Буценко и Нели Димитращук – преки ученички на създателката на системата Натали Дроен. Няма официални данни, колко бременни са посещавали заниманията в центровете със САТ.  Базирайки  се  на  учени  и  техните  изследвания  се  предлага  примерна  програма  за бременни със системата САТ. Разделена е на теоретична и практическа част. Теоретичната част обхваща теми:  ➢  Основи на САТ. Сакрален строеж на тялото. Оси на тялото и правилна постановка. ➢  Стъпало. Как правилно да стоим. Упражнения за премахване на плоскостъпието и кокълчетата на стъпалата. ➢  Разположение на тялото в пространството – как да седим, как да лежим. ➢  Пояс  и  корем.  Упражнения  за  укрепване  на  мускулите.  Коремът  –  основа  на женската сексуалност, енергия на живота. ➢  Дихание. Тайни на диханието в Сакралната архитектура на тялото - САТ. ➢  Съединяване на диханието и движението в сакралните оси на тялото.  Практическата  част  обхваща  комплекс  от  упражнения,  които  са  подходящи  за бременни жени във всички етапи (трите триместъра) на бременността. Продължителността  е три месеца, два урока седмично, общо 24 урока. Практическите упражнения са разделени на подготвителна, последователна и заключителна.  В подготвителната част бъдещата майка практикува йога занимания.  По време на бременност тялото преминава през много промени, което обикновено води до стрес, както за психиката, така и за физиката. Един от най-добрите начини за поддържане на  здрав  ум  и  тяло  през  този  период  е  чрез  практикуване  на  пренатална  йога  (йога  за бременни). Тя се фокусира върху пози, които помагат на жената да развие допълнителни сила и гъвкавост, както и подходящи дихателни и релаксиращи техники за по-лесно и не толкова  болезнено  раждане.  Редица  изследванията  показват,  че  пренаталната  йога  е безопасна и има много ползи за бременните жени и техните бебета (Serbezova, I., 2014): ➢  подобрява съня; ➢  намалява стреса и главоболието; ➢  повишава силата, гъвкавостта, издръжливостта и баланса; ➢  облекчава болката в долната част на гърба; ➢  притъпява гаденето; ➢  отпуска нервната система; ➢  намалява риска от преждевременно раждане; ➢  засилва  връзката  с  бебето  –  йогата  позволява  да  се  успокои  мисълта, съсредоточаване върху дишането и да се осъществи мисловна връзка с бебето. Йога позите за нормална бременност са: ◆ Тадасана или поза „Планина“; ◆ Марджариасана или поза „Котка“; ◆ Вирабхадрасана или поза „Войн“; ◆ Важрасана или поза „Диамант“ ◆ Пранаяма; ◆ Триконасана или поза „Триъгълник“;  ◆ Упависта Конасана или „Седяща поза с широко разтворени крака“. Позите по гръб, корем и усукване не се препоръчват. За жени, изложени на риск от преждевременно  раждане  практикуването  на  йога,  включително  пренаталната,  не  се препоръчва (https://pulsehealth.bg/yoga).   - 311 - PROCEEDINGS OF UNIVERSITY OF RUSE - 2020, volume 59, book 8.5. Направено е емпирично тестване на група жени (тримесечен курс на йога от 24 урока). Преди  и  след  провеждането  на  курса  участничките  са  тествани  за  стреса (стресоустойчивост). Според теста на S.V. Subbotin показателят за стресоустойчивост преди провеждането  на  занятието  е  113,10  и  след  занятието  се  отчита  94,94.  Това  показва намаление на стреса с минус 16,1% (Михеева,  А., 2015). Заключителната част от занятието е медитацията. По  модел  на  Оксана  Зинченко  и  Елена  Коробейникова  (Волгоградски  социално-педагогически  университет)  и  преподаватели  по  лечебна  физкултура  от  Тракийски университет се предлага примерна програма за упражнения при бременни жени.  Примерна програма за провеждане но гимнастически упражнения в системата САТ: I. Упражнения за бременни жени за подобряване на кръвния поток в цялото тяло, активирайки  дейността на мускулите: ➢ кръговите движения на главата - активира се мозъчната дейност; ➢ упражнения за раменния пояс -  укрепва гръдния мускул; ➢ кръговите движения на ръцете и краката -  тонизират цялото тяло; ➢ упражнения за укрепване на мускулите на гърба и увеличаване на гъвкавостта на гръбначният стълб може да се направи преди раждането, тъй като те облекчават болките в лумбосакралната област; ➢ упражнения за разтягане на мускули на вътрешното бедро по време на раждане, особено във втория период на бременността; ➢ упражненията за укрепване на мускулите на тазовото дъно, което е необходимо както за раждането, така и за бързо възстановяване след него. II. Сакралната архитектура на тялото отделя особено голямо внимание на стъпалата, които са основата на всеки човешки организъм. Плоските стъпала причиняват изкривяване на краката, изкривяване на таза, променят стойката и гръбначния стълб. По време на самите упражнения стъпалата са поставени успоредно и се търси центъра на тежестта, равномерно разположен върху двете стъпала. Стъпалото образува триъгълник – неговият връх е в петата, а основата преминава през последната фаланга на всички пръсти – от палеца към кутрето. Човек не стъпва правилно върху цялото стъпало, а стои наклонен в една или в друга посока, което води до изкривяване на краката. Най-лесно се открива по токовете на обувките – дали са изтрити външно или вътрешно. III. Упражнения за лумбосакралната област, които подобряват хармоничния силует на бременните жени. По време на бременността и напредването ѝ се увеличава извивката в лумбосакралната област. Затова имплементирането на САТ научава бременните жени да стоят изправени и да поддържат талията си висока. Това дава простор на нарастващия плод в утробата  ѝ  минимизира  възникването  на  здравословни  проблеми  (по-малък  дискомфорт, превенция на поява от киселини).  Специалистите препоръчват упражненията за намаляване на лумбосакралната извивка да започнат в първия триместър на бременността.  IV. Описание на процедурата за намаляване на лумбосакралната извивка при бременни до втори триместър от бременността Бременната жена ляга по гръб, изпъва ръцете над главата, ходилата са прибрани плътно до тазобедрените стави и издига таза максимално. В това положение тя задържа и вдишва дълбоко въздух до издуване  на корема на балон. След това плавно смъква таза като започва от тила към таза, прешлен по прешлен, и издишвайки плавно въздух. За да се научи да държи и страничните си мускули включени, бременната жена трябва да ги „чуе“ като постави дланите си обърнати с улнарната част към ребрата и да самопровокира естествен смях. Това упражнение е комплексно благодарение на дълбокото дишане съчетано с естествен смях. Колкото по-силно се смее, толкова повече „чува“ мускулите, които държат корема отстрани.  V. Проверка на талия. Бременната жена може сама да провери дали талията ѝ е висока (пропорцията е 3:1 с педя). Тази пропорция се определя като пръстите на дясната или лявата ръка се изпъват в педя.  Кутрето се поставя на върха на пубиса, а палеца трябва да попадне в   - 312 - PROCEEDINGS OF UNIVERSITY OF RUSE - 2020, volume 59, book 8.5. пъпа,  кутрето  се  събира  до  палеца  и  отново  се  разтваря  и  палеца  трябва  да  попадне  в мечовидния израстък, отново кутрето се събира до палеца и палецът се измества и трябва да попадне в основата на яремната ямка. За издигане на талията трябва да изпълнят следните стъпки:  Дясната ръка се издига високо, като лакетът сочи навън, а дланта навътре и се издърпва по диагонал на ляво. Лявата ръка с улнарната част се поставя върху левите ребра и ги придържа високи. Дясната ръка се спуска плавно и бавно и същите движения се повтарят и в ляво. Упражнението се изпълнява като очите се държат на нивото на хоризонта.  Предложената  програма  е  съобразена  с  особеностите  на  бременната  жена  и  със съветите, които дават специалистите в тази област. Най-важното условие за прилагането е съобразяване с индивидуалните особености на майката и мнението на лекаря наблюдаващ бременността.  ЗАКЛЮЧЕНИЕ След анализ на проучената литература за системата Сакрална архитектура на тялото-САТ се направи извода, че тя може да оказва благоприятно въздействие върху състоянието на бременната жена на физическо и психологическо ниво. Разглежданата проблематика е актуална и може да се използва като отправна точка за изследване относно ефектите от САТ при бременни жени след завършване на курса на обучение.  Хипокинезията води до метаболитни нарушения и дисфункции на много системи в организма на бременната, като тези промени влияят неблагоприятно върху плода.  Необходимо е системата САТ да бъде ръководена не само от преминали на обучение в специализирани курсове, но и лица с медицинско образование.  