 ВЪВЕДЕНИЕ Динамичния начин на живот, който водим и стресовата среда, която неизменно е част от  нашето  ежедневие,  химичнообработените  хранителни  продукти,  които  консумираме, замърсената околна среда и ежедневните физически натоварвания и обременявания водят до голям брой негативни последици, касаещи общото здраве на всеки един човек. Тези не малко на  брой  фактори  са  основните  причини  за  ускоряването  на  дегенетаривните  процеси, активиране на предразположение към вирусни и бактериални инфекции на организма.   ИЗЛОЖЕНИЕ Едно от най-често срещаните изменения в опорно-двигателния апарат на човешкото тяло е артрозната болест или износването на ставния хрущял и увреждане на ставния апарат. Огромно  впечатление  прави  това,  че  все  повече  млади  хора  започват  да  страдат  и  да Фиг. 1  5 Докладът е представен на студентската научна сесия на 28.05.2020г. в секция „Промоция на здравето“ с оригинално  заглавие  на  български  език:  РОЛЯТА  НА  КИНЕЗИТЕРАПИЯТА  ПРИ  ДЕГЕНЕРАТИВНИ ПРОМЕНИ В КОЛЯННА СТАВА.   - 26 - PROCEEDINGS OF UNIVERSITY OF RUSE - 2020, volume 59, book 8.5. получават  оплаквания свързани с нормалните двигателни функции, което  показва, че за разлика от преди години болестта е започнала да се ,,подмладява“.  Една  от  най-често  поразените  стави  е  именно  колянната  става,  поради  сложното анатомично  устройство,  което  тя  има,  както  и  изключително  важната  функция  при осъществяване на ходене или друг вид двигателна активност. Коляното поема огромна част от нашето тегло и физическото обременяване и натоварване върху ставата е голямо, което допълнително би могло да влоши общото състояние.  Етиологията на заболяването не свършва дотук. Други фактори, които спадат към нея може да са индивидуалните особености като пол, възраст и комобридност. Метаболитни заболявания, остри възпаления, актуалният проблем със затлъстяването също все повече има роля и оказва влияние върху състоянието на носещите стави в нашето тяло.  Обикновено заболяването преминава през четири основни етапа: I.  Уреждане на ставния хрущял II.  Синовиално дразнене III.  Ремоделиране IV.  Образуване на кисти Фиг. 2.  Увреждането на ставния хрущял всъщност се свързва с дисфункция на хондроцитите, като с течение на времето се разрушава колагеновата мрежа и ставната повърхност става неравна и асиметрична. Недостига на колаген  обеснява ставната нестабилност, а недостига на протеогликаните пък влияе на ставната еластичност. При извършване на движения от ежедневната ни рутина неравните хрущялни повърхности се трият една в друга, отделят се частици от ставния хрущял и се образуват хрущялни лезии. Тези частици остават в ставната кухина и при повтарящи се движения в ставата настъпва възпалителен процес, който пък води до появата на основните симптоми като болка и скованост.  В етапа на синовиално дразнене се увеличава наличието на лизозоми, като това води до задълбочаване на хондроцитната дезорганизация. В по-късен етап започва сформирането и образуването  на  остеофити, които  пък  са  основна  причина  за  хипертрофия  на  костните клетки и последващото им уплътняване.     - 27 - PROCEEDINGS OF UNIVERSITY OF RUSE - 2020, volume 59, book 8.5. Основните симптоми, касаещи артрозата на коляното (гонартроза) са болка, при която интензитетът  и  се  увеличава  в  зависимост  от  двигателната  активност,  скованост  и затруднени  движения  сутрин  веднага  след  ставане,  както  и  ставен  оток.  Впоследствие настъпва и деформиране на самата става, както и функционални изменения.  Роля на кинезитерапията  Кинезитерапията  заема  важно  място  в  живота  на  пациентите,  страдащи  от дегенеративни  заболявания  като  остеоартрит  (гонартроза).  Тя  може  да  помогне  за намаляване на болковата симптоматика, отоци и подувания както и сковаността на коляното, което е поразено от заболяването. Освен това успешно помага за подобряване на функцията на колянната става при извършване на двигателни дейности като ходене, клякане, стоене в изправено положение и т.н. Многобройни проучвания и анализи доказват, че комбинация от мануална  терапия  и  контролирани  от  кинезитерапевта  упражнения  имат  функционални ползи  за  пациентите  с  остеоартрит  на  коляното  и  може  да  забави  или  да  предотврати необходимостта от операция.  Понякога процеса на увреда на ставния хрущял е твърде напреднал и хирургическата намеса е неизбежна, но дори и тогава провеждането на предоперативна кинезитерапия би било от изключителна полза за успешното и по-бързо възстановяване на пациента.  Ползите от кинезитерапевтичния план на лечение са много и би улеснил до голяма степен  живота  на  пациента  касаейки  извършване  на  нормалните  ежедневни  дейности  и задължения: Фиг. 3.  • Намалява болката, възпалителните процеси и редуцира наличието на околоставния оток • Подобрява и улеснява обема на движение в ставата • Укрепва мускулатурата, подобрява мускулната функционалност и трофика • Превенция от усложнения и атрофия на околоставните мускули • Подобрява проприоцепцията, баланса, пъргавината и координацията • Подобрява психо-емоционалното състояние на пациента и му помага по-лесно да се адаптира към ситуацията и да го стимулира   ЗАКЛЮЧЕНИЕ Гонартрозата  представлява  здравословен,  медицински  и  социално-икономически проблем  в  работещото  население,  ангажиран  с  тежък  физически  труд.  Навременната диагностика на проблема и прилагането на адекватна кинезитерапия могат да помогнат за   - 28 - PROCEEDINGS OF UNIVERSITY OF RUSE - 2020, volume 59, book 8.5. ограничаване  на    прогреса  на  заболяването  и  намаляване  на  инвалидността,  като същевременно  повишат  ефективността  и  функционалността  на  всеки  един  човек.  Освен физическото лечение, е важно да се обучат пациентите как може да подобрят качеството си на живот, как да се предпазят от евентуални усложнения и предприемане на навременни мерки. Факторите, касаещи нашето здраве са много и всеки един човек трябва да е добре запознат с рисковите елементи от ежедневието. Стреса, системното натоварване, проблема с прогресиращото затлъстяване на населението, вредните навици и некачествените продукти, които консумираме са малка част от нещата, които са пряко свързани със здравословното ни състояние.  