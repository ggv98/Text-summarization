 ВЪВЕДЕНИЕ Пластично-възстановителната  и  естетична  хирургия  /ПВЕХ/  представлява  клон  на общата хирургия. Като такава тя се подчинява на всички принципи и правила на лечебно поведение  като  общата  хирургия.  В  североизточната  част  на  страната  до  скоро  не  е съществувала такава структура, а има много пациенти нуждаещи се от такъв вид дейност. За извършването й е необходим екип от специалисти в тази област на хирургията, с достатъчно теоретичен и практичен опит, съответно оборудване и база. Именно поради това в болница Медика Русе се създава такова отделение като в него се привличат специалисти с доказан опит, знания и авторитет. За правилният подход в тази насока говори и факта, че броя на лекуваните болни от създаването на структурата до днес се е увеличил повече от петнадесет пъти.   ИЗЛОЖЕНИЕ Създаване и обем на работа в отделението по ПВЕХ УМБАЛ „МЕДИКА РУСЕ“ ООД е създадена с Разрешение за осъществяване на лечебна дейност № МБ- 298/28.02 2013г. на МЗ на базата на съществуващата трета поликлиника в гр. Русе с няколко основни отделения. В отделението по хирургия се приобщени пластичната и детска  хирургия.  През  2016г  се  създава  самостоятелно  отделение  по  пластично- възстановителна и естетична хирургия второ ниво на компетентност (Разрешение № МБ-305/  42 Докладът е представен на студентската научна сесия на 20.05.2021 в секция MKDD с оригинално заглавие на български език: ОБЕМ И ДЕЙНОСТ В ОТДЕЛЕНИЕТО ПО ПЛАСТИЧНА ХИРУРГИЯ    - 232 - PROCEEDINGS OF UNIVERSITY OF RUSE - 2021, volume 60, book 8.5. 21.09 2016г. на МЗ), а от 2018г., то прераства в трето ниво на компетентност (Разрешение № МБ-305/05.12.2018г). С течението на годините, съставът на отделението нараства от двама лекари със специалност до петима такива, като един от тях е и професор по тази специалност (ПВЕХ). През годините в отделението е имало до трима специализанти, като двама от тях са защитили специалността и един е в подготовка за такава защита. Отделението е разположено в отделна част от сградата на болницата, разполага с 20 болнични легла, две превързочни и две операционни зали (септични и асептични) и съвременно оборудване необходимо за тази дейност. Всичко това създава оптимални условия за работа, което личи и от постигнатите резултати. Дейността на отделението обхваща изцяло това, което е в домейна на пластичната и естетична хирургия и постигнатите резултати са съвместими с резултатите на подобни клиники.  Фиг.1. Брой на лекуваните болни в отделение ПВЕХ за периода 2013- 2020г.  Лекият  спад на  лекуваните  болни през последната  година  се  държи  на известните ограничения, предвид на разпространението на ковид инфекцията. Когато се говори за ПВЕХ трябва да се знае, че става въпрос за три отделни нейни клона - травматизъм, реконструктивна хирургия и естетична хирургия.   Травматизъм  В този раздел влизат различните термични травми, механични травми, възпалителни заболявания, рани от метаболитно и съдово естество и залежаване.  Термичната травма включва изгаряния и измръзвания.  Изгаряния - различаваме термични изгаряния, които подразделяме на пламъкови, от горещи течности и пара и контактни. Съществуват още електрически, химически и лъчеви изгаряния. Характеристиката на всяко едно от тези изгаряния е типична в зависимост от причинителя (Hadzhiyski, O., 2008).   Термични изгаряния. Те са най-чести и биват:  - пламъкови - Получават се при пожари в сгради, превозни средства, на открито. Те са най-тежките изгаряния и са обширни, дълбоки и почти винаги са по откритите части на тялото - лице, ръце. При пожари в затворени помещения вследствие на вдишването на токсични пушеци и газове, може да се развие и интоксикация, както и да се получи изгаряне на   - 233 - PROCEEDINGS OF UNIVERSITY OF RUSE - 2021, volume 60, book 8.5. дихателните пътища. При горенето, дрехите от изкуствени материи или тези, пропити с леснозапалими смеси, се стапят, залепват по тялото и причиняват допълнителни увреди.   - изгаряния от горещи течности - Предизвикват се от гореща вода, мляко, супи и други горещи  течности.  Температурата  на  горещите  течности  рядко  надхвърля  100  градуса,  а продължителността на действието им върху кожата е кратко. Тези изгаряния са по-чести при деца. При малките деца, се получават най-често при подготовката им за къпане в банята и са локализирани по задната долна половина на тялото. Типично при тях е и изгарянето с горещи течности по лицето, шията, гърдите (тип лигавник).  - изгаряния от пара се получават при избухване на парни котли, радиатори, тръби с горещи течности под налягане. Те обикновено са обширни, обхващат тялото циркулярно, но не са дълбоки.             Контактни термични изгаряния се получават  при директен контакт с нагорещен предмет - разтопен метал, домашни уреди (котлон, печка, ютия), радиатори, ауспуси на коли. Тези изгаряния са характерни при епилептици и малки деца. Ограничени са по площ, имат вида на предмета, който ги е предизвикал. Обикновено не застрашават живота.  Изгаряния от електрически ток.  Получават  се при включване на човешкото тяло в електрическата  верига.  Увредите  са  толкова  по-големи,  колкото  напрежението  на  тока (волтажа) е по-високо, съпротивлението на тялото по-малко (закон на Ом), а действието на агента  -  по-продължително.  За  високоволтови  се  приемат  изгарянията,  предизвикани  от електрически  ток  с  напрежение  над  1000  волта.  Битовите  електрически  изгаряния  са причинени от нисковолтов ток. Те биват: Електрошок (electrocutio). Представлява обща увреда на организма от протичането на електрическия ток през него. Контактното електрическо изгаряне (electrocombustio) е местна проява на въздействието на електрическия ток и е типичното електрическо изгаряне. Неконтактно електрическо изгаряне. Предизвиква се от волтова дъга, от електрическа искра с пламък и от високата температура.  Химически изгаряния се получават при контакт на тялото с материали, чиято химическа структура  е  способна  да  предизвика  тъканни  увреди.  Повечето  химически  агенти предизвикват поражения чрез химическата реакция, а не толкова чрез топлината, макар че някои вещества при контакт с течности отделят и топлина. При изгаряния с киселини рН на кожата се връща до нормалната си стойност за 2 часа при правилно проведено лечение, а при изгаряния с основи дори и сред 12 часа рН на кожата продължава да не е нормално. Причината е в създаването на белтъчни комплекси и осапуняването на мазнините в поразения участък. Химическите поражения се разделят на такива от киселини и от основи, въпреки че и в двете групи в зависимост от агента пораженията са доста различни.    Лъчеви изгаряния са предизвикани от лъчева енергия. Такива изгаряния се получават след  избухване  на  атомни  бомби  и  реактори,  след  лъчелечение  на  злокачествени новообразувания, след облъчвания на околната среда, предизвикани случайно или в резултат на промишлени аварии или военни действия. Изгарянията след лъчелечение на злокачествени новообразувания носят различни имена - рентгенови дерматити, радиационни поражения, лъчеви изгаряния, радиодерматити.  Измръзване (congelatio). Измръзването представлява термична травма, предизвикана от продължителен престой на тялото на умерено ниски температури или кратък престой на много ниски  температури.  Това  е  състояние,  при  което  молекулите  на  водата  замръзват  в биологичните тъкани (интерстициум и клeтки) поради продължителното действие нa ниските температури и се достига до клетъчна и тъканна смърт. Травматични наранявания. Те могат да бъдат в различна етиология, но от съществено значение е дали има засегнати тъкани в дълбочина на тялото-гръдни или коремни органи и кости Реконструктивна хирургия Вторият раздел от ПВЕХ посредством реконструктивна хирургия лекува цикатрикси, келоиди, вродени кожни заболявания и кожни тумори (Grab & Smit, 2007 & Ugrinov, U., 2006).   - 234 - PROCEEDINGS OF UNIVERSITY OF RUSE - 2021, volume 60, book 8.5. Естетична хирургия Третият раздел на ПВЕХ се занимава с естетични операции по повърхността на цялото тяло - глава, лице, гръден кош, корем и крайници. (Botev,S., 2009  & Grab & Smit, 2007  & Kazandzhirev, R., 2001).  ИЗВОДИ Пластичната хирургия е хирургия по повърхността на тялото. В съзщото време, чрез приложението й, е възможно да се спасява живота на пострадали или заболели пациенти, и връщането им в обществото като пълноценни граждани. В същото време не трябва да се забравя, че това е една особенно отговорна специалност и всеки неуспех може да има тежки последици за пострадалия и близките му. Затова тя трябва да се практикува само в добре обзаведени за целта болнични структури и от екип квалифицирани специалисти.  