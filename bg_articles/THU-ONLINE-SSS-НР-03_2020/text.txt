 ВЪВЕДЕНИЕ Остеопорозата е най-честото костно заболяване в напреднала възраст. Остеопорозата е дефинирана  от  Световната  здравна  организация  (СЗО)  като  системно  заболяване, характеризиращо се с ниска костна плътност и нарушения на костната тъкан, водещи до повишена чупливост на костите и увеличен фрактурен риск. През 2001 година консенсусна конференция на Американския институт по здравеопазване (NIH) допълва че здравината на костите отразява съчетанието на две основни характеристики: костна плътност и качество на костната тъкан” (Борисова, А., 2013). Клиничната значимост на остеопорозата се определя основно от повишената честота на фрактурите на бедрената шийка, прешлените и предмишницата.  При жените след 45 години преобладават фрактурите на предмишницата, а над 65 години експоненциално нарастват бедрените фрактури.  6 Докладът е представен на студентската научна сесия на 28.05.2020г. в секция „Промоция на здравето“ с оригинално заглавие на български език: ОСТЕОПОРОЗА. РИСКОВИ ФАКТОРИ И ПРЕВЕНЦИЯ.   - 30 - PROCEEDINGS OF UNIVERSITY OF RUSE - 2020, volume 59, book 8.5. Прешленните фрактури нарастват постепенно с възрастта над 60 години, но една част от тях остават недиагностицирани клинично, дори рентгенологично (Темелкова, Н., 2013). Остеопорозните фрактури засягат много тежко качеството на живота. Това е установено както  за  вертебралните,  така  и  за  бедрените  фрактури  (Стефанова  И.,  С.  Миндова,  И. Караганова, 2016). Тези фрактури се увеличават стъпаловидно с напредване на възрастта и са най-важната причина за смъртността и инвалидизацията при възрастното население. След 50 г. възраст, една от всеки три жени и един от всеки пет мъже ще претърпи най-малко една фрактура през остатъка от своя живот, вследствие на чупливост на костите.  През последните десетилетия в света се разви истинска епидемия от остеопороза и остеопорозни  фрактури,  като  честотата  им  нараства  повече  от  2  пъти.  През  2000  г. остеопорозата  е  определена  като  третото  социално-значимо  заболяване  в  света  (след сърдечно-съдовите и онкологичните заболявания), с прогноза през настоящата година да заеме второ място. На Световния конгрес по остеопороза (Лисабон, 2002 г.) бяха изнесени данни, че тя вече се е доближила до второто място, изпреварвайки онкологичните болести. По света приблизително 200 мил. души страдат от остеопороза. Очаква се до 2050г. броят им да се удвои (Министерство на здравеопазването, 2010).  В  допълнение  продължителността  на  живота  се  е  увеличила  значително.  В  редица страни най-бързо нараства групата на хората над 85 години, а тенденцията за увеличаване на дълголетието поставя редица предизвикателства пред човечеството (Караганова, И., 2015) в това число е и риска от остепоротични фрактури.  ИЗЛОЖЕНИЕ През  2001г.  в  България  се  провежда  мащабно  епидемиологично  изследване  на остеопорозата. Проучването обхваща данни за костната плътност на предмишницата при 8869  жени  на  възраст  20-87  г.  При  около  20  %  от  младите  жени  костната  плътност  е намалена, като по-голямата част от тях са с остеопения. Рязкото повишаване на остеопенията и остеопорозата настъпва след 50-годишна възраст, което съвпада с вижданията за наличие на постменопаузална и сенилна остеопороза (фиг.1). Фиг. 1. Резултати от проведенето проучване през 2001г., за костната плътност на предмишничните кости  През 2008-2009 г. е проведено проучване в рамките на „Националната програма за ограничаване на остеопорозата“ върху жени над 50-годишна възраст, при което е изследвано костната плътност на бедрената шийка. От получените данни е установено, че честота на остеопорозата е 16,8% при жени над 50 годишна възраст, а остеопенията обхваща 45,5 % от изследваните (фиг.2) (Стефанова, Ив., 2016).    - 31 - PROCEEDINGS OF UNIVERSITY OF RUSE - 2020, volume 59, book 8.5. Фиг. 2.  Резултати от „Националната програма за ограничаване на остеопорозата“ (2009г.)  Патофизиология на остеопорозата Една от основните причини за остеопорозата е саркопенията. Саркопенията произлиза от гръцката дума ―sarx‖ за плът и ―penia‖ за загуба (M.S. John Pathy 2006). Това състояние се характеризира с прогресивна атрофия на скелетните мускули водеща до неблагоприятни резултати като  физическа  нетрудоспособност,  лошо  качество  на  живот  и  инвалидизация (Cummings,  SR,  1995).  Мускулната  слабост  намалява  общите  нива  на  активност  при възрастни хора, което от своя страна повишава риска от остеопороза поради намаляване на общото механично натоварване на скелета (Karaganova, I. 2015). Намалената мускулна сила води до нарушения в кординацията и баланса на тялото, което от своя страна увеличава рисковете от падания и последващи фрактури. Рискът  от  бедрена  фрактура  е  по-голям  от  рака  на  гърдата  при  жените.  Тъй  като населението все повече застарява, очаква се разпространението на остеопорозата да нарасне значително  в  следващите  десетилетия.  Бедрените  фрактури  и  вертебралните  са  особено инвалидизиращи,  най-вече  при  95%  от  пациентите  лекувани  оперативно,  изискващи постоянни грижи и имат високо ниво на смъртност. Най-проблематично при фрактурите на прешлените е хроничната болка, дължаща се на деформацията на гръбначния стълб. Друга причина  за  развитието  на  остеопорозата  е  нарушеното  равновесие  между  процесите  на изграждане и разграждане, в полза на разграждането. В резултат на което се разрушава колагеновата  матрица  на  костите,  те  изтъняват  и  губят  плътността  си.  Костната  маса еволюира с възрастта. Към 20–24 години се достига до т. нар. пикова костна маса, която е значително по-висока при мъжете. Следва плато до към 35 години, последвано от бавна костна загуба (Стефанова, Ив., 2016).  Остеопорозата бива първична – генерализирана (обхващаща целия скелет) и локална (при инфекции, продължително обездвижване на част от тялото и др.), и вторична – след продължително лечение с кортикостероиди, при болест на Кушинг. Вторичната е по-рядка – едва при 5% от случаите, без възрастови ограничения. Първичната остеопороза е масовата – засяга  предимно  жените  в  менопаузата,  тъй  като  организмът  им  вече  не  произвежда поддържащите костната маса хормони-естрогени.  Факторите, които влияят върху изграждането и развитието на костната маса са:  • Генетика – някои раси са по-рискови (Жените от мексикански и азиатски произход са с най-висок риск, а с най-нисък риск са афро-американките.) • Пол – женският пол е по-уязвим. При мъжете няма бърза загуба на костна плътност, както при жените в периода на менопаузата. При тях загубата на костна плътност става бавно и постепенно, което е съпроводено с постепенно увеличение на риска за фрактури (Court-Brown, C.,2006).  • Възраст – напредването на възрастта увеличава риска.  • Хормонален статус – полови хормони, кортикостероиди, щитовидни хормони.    - 32 - PROCEEDINGS OF UNIVERSITY OF RUSE - 2020, volume 59, book 8.5. • Хранителен режим – основно калциев и витамин Д внос и липсата  на въглехидрати и богато на белтъци хранене  • Физическа активност.  • Вредни навици – тютюнопушене, алкохол, кафе и др.  • Заболявания и медикаменти (Стефанова, Ив., 2016).  Патокинезиология Характерна  патокинезиологична  особенност    е  увеличаването  на  гръдната  кифоза, протракцията на раменете и главата (фиг.3).   Фиг. 3. Промени в тялото настъпващи вседствие на остеопорозата  Това причинява загуба на височина, лоша стойка и промяна в центъра на тежестта на тялото и последващия мускулен дисбаланс (скъсяване и удължаване на меки структури – мускули,  фасции,  лигаменти,  сухожилия).  Вселдствие  препозициониране  на  ставите  и дегенерацията  на  между  прешленния  диск  се  наблюдава  и  загуба  на  мобилност  и огъвкавяване  на  опорно-двигателния  апарат,  което  въвлича  в  патологичния  процес  и нервните структури. Болшинството от пациентите се оплакват от болка въпреки, че самият специфичен патогенетичен процес на остеопорозата протича безболезнено. Ноцицептивната болка  при  остеопороза  е  рецепторна  болка  в  лигаменти,  сухожилия,  мускули,  периост, междупрешленния диск и капсула, докато неврогенната болка се представя като дразнене на гръбначния мозък и коренчетата на периферните нерви. Физиотерапията  за  остеопороза  трябва  да  се  разглежда  като  еквивалентна  на фармакотерапията по отношение на профилактика, лечение и рехабилитация.  Подходящи цели за лечение могат да бъдат установени след задълбочена оценка на признаци и симптоми, рискови фактори за остеопороза и функционално състояние. Общите целите от разгледаните литературни източници при физиотерапия на пациенти с остеопороза са: да се намали болката, да се увеличи максимално нивото на мускулно-скелетната функция, особено след фрактури, да се намали риска от падане и да оптимизира качеството на живот и независимост.  Специфичните  цели  включват  стратегии  за  оптимизиране  на  статичните постурални пози и динамичните двигателни стериотипи.  За  ефективно  лечение  на  остеопороза  физиотерапията  трябва  да  бъде структурообразуваща и двигателно-възпитателна (Uhlemann, C.,1998; Uhlemann, C., Bocker, B.,1998). За превенция срещу формиране на остеопоротични промени в костта се откриват доказателства  само  по  отношение  на  хора  спортуващи  редовно  още  от  ранна  детско-юнушеска  възраст.  Двигателните  активности,  които  са  започнали  още  в  детството, демонстрират значителен положителен ефект върху костната геометрия, маса и минерална плътност. В този контекст благоприятният ефект от упражненията върху костната минерална   - 33 - PROCEEDINGS OF UNIVERSITY OF RUSE - 2020, volume 59, book 8.5. плътност (КМП) може да се наблюдава по-специално по време на растеж: по-високият КМП е резултат от специфично повърхностно моделиране на периоста, което увеличава костната маса  и  дебелината  на  ендосталната  (ендокортикална,  трабекуларна,  интракортикална) дебелина.  Според  публикувани  проучвания  увеличаване  на  костната  плътност  от приблизително 26% е възможно при определени локализации на костните части на скелета в резултат  на  физическо  натоварване  (Sharkey,  N.A.,2000).  Увеличаването  на  костната плътност  зависи  от  вида  упражнения,  продължителността  и  интензивността,  както  и  от възрастта, пола и генетичното разположение на индивида. Намален процент на счупвания и остеопороза  се  установяват  при  редовно  спортуващи  и  популации  от  населението упражняващи професии свързани с физически труд (Joakimsen, R.M.,1997; Lin, I.T.,2002). Най-добрите ежедневни дейности или видове спорт за костите са тези, които принуждават пациента  да  действат  срещу  гравитацията.  Обичайните  ежедневни  дейности  включват слизане и качване по стълби и нормално ходене, още по-добри видове спорт по отношение на защитата на костите са колоездене, бягане, ски бягане, танци, планинско катерене и умерено вдигане на тежести ( Bartl R., 2001). Според анализираната литература се откриват доказателства, че в средна възраст се наблюдава  малко  увеличение  на  костната  маса  чрез  структурирана  тренировка  с  леки тежести.  Съществува  добре  известна  връзка  между  намалената  физическа  активност  и загубата на костна маса особено след хирургично обездвижване. Имобилизираните пациенти могат да загубят 40% от първоначалната си костна маса за 1 година, докато физическата активност,  напр.  стоенето  в  изправено  положение  за  най-малко  30  минути  всеки  ден предотвратява  значителна  костна  загуба.  Установената  връзка  между  бездействието  и загубите  на  мускулна  маса  и  сила  подсказва,  че  физическата  активност  следва  да  бъде задължителен елемент на превенцията и лечение на саркопения. Програмата за физическа терапия  трябва  да  включва  упражнения  за  съпротива,  упражнения  за  увеличаване  на мускулната сила, функционални тренировки, както и издръжливост и аеробни натоварвания. Съобщава  се,  че  резистивните  упражнения  влияят  положително  на  нервно-мускулната система, хормоналната концентрация и скорост на синтеза на протеин. По отношение на гимнастиката динамичната стабилизация, включваща антигравитация с допълнителен натиск върху  структурата  на  тялото  (носещи  тежест)  (Gutin,  B.,1992;  Lane,  J.M.,  1997;  Murray, T.M.,1996),  улеснява  ефектите  към  формиращата  се  подвижност.  Регионална реминерализация  и  противодействие  на  остеокластогенезата  може  да  се  постигне  чрез умерени  укрепващи  мускули  и  холистично  ориентирани  упражнения  като  аеробна издръжливост (фитнес) и активности свързани с вертикално натоварване на надлъжните оси (Gutin,  B.,1992;  Werle,  J.,  1995;  Sabo,  D.,1996).  Изометричните  движения  на  мускулно напрежение  (изолирани  или  във  функционални  вериги),  както  и  проприоцептивните невромускулни  улеснения  (PNF)  улесняват  допълнителна  стабилност  на  двигателната система за пациента с остеопороза (Brunkow, R.,1989). Тук, за да се модулира адекватно нарушения процес на ремоделиране, структура, формиращ стимулиращ натиск в посока на оста (натоварване на оста) заедно с изометричното сцепление е от съществено значение (Werle, J., 1995; Ernst, E.,1998; Sabo, D.,1996). В по-напреднала възраст особенно, ако има остеопения или остеопороза се намират доказателства само по отношение на забавяне на загубата на костна маса, намаляване на риска  от  падане  (профилактика  от  фрактури),  профилактика  на  кифотичната  стойка, намаляване  болката  и  подобряване  мобилността  и  функцията.  Доказателствата  при изследване на пациенти с диагностицирана остеопороза по отношение на ефективността на физиотерапията  сочат,  че  двигателна  програма  включваща  баланс,  координация  и амбулаторни упражнения е ефективна по отношение на предотвратяване на риска от падане. Състояща се от аеробни, силови и гъвкави упражнения върху преди това диагностицирани остеопоротични жени след менопауза. Трябва да се отбележи, че екстраскелетните ефекти от физическите  упражнения,  особено  по  отношение  на  подобренията  в  циркулацията, координацията,  общото  благосъстояние,  съня,  социалните  контакти  и  дори предотвратяването на инфекциозни заболявания.    - 34 - PROCEEDINGS OF UNIVERSITY OF RUSE - 2020, volume 59, book 8.5. Препоръки за физиотерапия В  концепцията  за  холистична  терапия  за  профилактика  и  терапия  на  остеопороза понастоящем не съществуват валидирани качествени и количествени минимални стандарти за  физиотерапия.  Като  цяло  при  остеопороза  на  гръбначния  стълб  се  препоръчва  да  се избягва стрес върху вентралната страна на гръбначния стълб, който трябва да се комбинира с укрепване на гръбните разширители. Туризъм, колоездене, танци и плуване са предпочитани спортни занимания. Текущо проучване дава общи предложения за вида и интензивността на физическата  активност  в  зависимост  от  индивидуалната  тежест  на  даден  пациент  с остеопороза(Scheel, AK, 2003). Една от ключовите части на обучението на пациентите са инструкциите  за  правилно  поведение  при  движение  у  дома,  на  работното  място,  в свободното  си  време  и  в  атлетичните  им  занимания.  Например,  прегърбването  и кифотичните движения при стрес трябва да бъде строго избягвано, подобно на упражненията за скачане, седене, инклинацията на таза и / или асиметрични постурални пози, както и преразтягане  на  мускулите  и  упражнения  с прекомерни  тежести  (Keck,  E.,  1994;  Sinaki, M.,1982; Wiemann, K.,1993). Програмите за гимнастически упражнения могат да се използват както  като  индивидуална  терапия,  така  и  като  групова  терапия  (включително  опция  за стимулиране  на  психотонус),  но  съществено  значение  имат  укрепването  на  мускулите, мобилизирането на ставите и координационните техники за въздействие върху стойката и поддържането на пъргавината, както и профилактиката на падането компонент на лечението. Препоръчителна е системната тренировка (поне три пъти в седмицата по 30-40 минути), за период  от  минимум  6-9  седмици,  тъй  като  еднокрантата  процедура  няма  да  обезпечи дългосрочни резултати.  ЗАКЛЮЧЕНИЕ  Определен и утвърден физиотерапевтичен режим за различните форми на остеопороза понастоящем не съществува. Въпреки това, физиотерапевтичните стратегии за превенция и терапия  на  явна  остеопороза  трябва  да  се  считат  за  задължителна  добавка  към остеопротективните медикаменти. Физиотерапията предлага възможността за облекчаване на локалните  симптоми  (т.е.  болка,  деформитети,  мускулен  дисбаланс  и  хипомобилност), подобрява функционалните възможности и влияе върху целия организъм чрез положителни физиологични  стимули.  По  принцип  всички  физиотерапевтични  стратегии  подобряват подвижността и гъвкавостта чрез многократна стимулация и предизвикват адаптиране към променен механичен товар. При жени в ранна менопауза упражненията намаляват бързата костна  загуба,  свързана  с  дефицит  на  естроген,  а  при  възрастни  индивиди  намалява честотата,  тежестта  на  паданията  и  последващите  фрактури.  В  профилактиката  на остепорозата е необходимо участието на мултидисциплинарен екип от специалисти, които да проследяват общото здравословно състояние на пациентите, тяхната двигателна активност и не  на  последно  място  спазване  на  балансиран  хранителен  режим.  Със  средствата  си кинезитерапията  цели  да  забави  дегенеративния  процес,  да  поддържа  мускулната  сила, координацията на движенията и функцията на гръбначния стълб, като по този начин намали риска от травми и последващи фрактури.  