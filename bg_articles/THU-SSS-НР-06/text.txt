 ВЪВЕДЕНИЕ Актуалност и значимост на проблема Мозъчно-съдовите заболявания са водеща причина за заболеваемост и смъртност по целия  свят.  България  е  на  едно  от  първите  места  в  това  отношение.  По  данни  на Министерството на здравеопазването в България се регистрират годишно около 82 хил. случая с мозъчносъдови заболявания, от които 35 хил. случая са с мозъчен инсулт. Исхемичните мозъчни инсулти са най-честите остри нарушения на мозъчното кръвообращение – 80% от всички инсулти. Преживелите мозъчният инсулт (около 28 хил. за 2019 г.) са с различна степен на инвалидност, която при 10 % от тях е тежко изразена и изисква допълнителни грижи и помощ от семейството, близките и обществото. (https://www.mh.government.bg, Стаменова, П., 2016). Според изследване, проведено в страни членки на европейския съюз се твърди, че до 2035 година броят на инсултите ще се увеличи с една трета спрямо сегашното ниво, основно поради застаряването на населението в Европа. Именно затова е много важно да се извършва  активна превенция на заболяванията, водещи до исхемичен инсулт, както и да се води мащабна разяснителна  дейност,  за  да  могат  хората  да  разпознават  първите  признаци  на  инсулт. Необходимо е пациентите, получили инсулт да имат по-добри възможности за долекуване и рехабилитация. Мултидисциплинарният подход е изключително важен за подобряване на грижите  за  лицата  с  неврологични  заболявания  и  на  качеството  им  на  живот, (https://www.dw.com/bg-42464022; Дамянов, В. 2020).  ИЗЛОЖЕНИЕ Етиология и патогенеза на заболяването Мозъчният инсулт представлява некроза на мозъчната тъкан, в следствие на оклузия на кръвоносен съд или нарушение на мозъчното кръвообращение, свързано с локално намаляване на мозъчния кръвоток. Като резултат се получават симптоми от огнищно (според частта от мозъка, която е засегната) или общо естество, които могат да са преходни или трайни. При исхемичен мозъчен инсулт патофизиологично се различават два етапа: наличие на съдова  6 Докладът е представен на студентската научна сесия на 13.05.2021 г. в секция „Промоция на здравето“ с оригинално  заглавие  на  български  език:  РОЛЯТА  НА  ФУНКЦИОНАЛНАТА  КИНЕЗИТЕРАПИЯ  В КОМПЛЕКСНАТА РЕХАБИЛИТАЦИЯ ПРИ ХОРА ПРЕЖИВЕЛИ ИСХЕМИЧЕН МОЗЪЧЕН ИНСУЛТ.   - 38 - PROCEEDINGS OF UNIVERSITY OF RUSE - 2021, volume 60, book 8.5. патология, която причинява обтуриране и редукция на кръвния ток в определен съдов басейн на мозъка и исхемична некроза на нервни и глиални клетки. Това е зоната на необратима исхемия, която обаче е заобиколена от зона с по-лека исхемия без развитие на некроза, наречена penumbra.  В зависимост от етиологията и патогенезата исхемичните мозъчни инсулти се разделят на 4 подвида: атеротромботични, кардиоемболични, лакунарни, криптогенни, (Стаменова, П., 2016).  Фиг.1. Мозъчен инсулт причинен от холестеролова плака и тромб  Основните причини за възникване на нарушения в мозъчното кръвообращение могат да се разделят в няколко групи: • Атеросклеротични изменения на кръвоносните съдове. Нарушенията, причинени от мозъчната атеросклероза, се изразяват в намаляване на лумена на съдовете до пълното им запушване  и  в  създаване  на  предпоставки  за  тромбообразуване  при  плаки,  които  са нестабилни. • Сърдечно-съдови  заболявания.  Миокарден  инфаркт,  предсърдно  мъждене,  клапна патология  и  др.,  създават  условия  за  откъсване  на  тромб  и  придвижването  му  с кръвообращението до мозъчните съдове, където водят до запушвания и исхемична некроза (тромбемболизъм). • Артериална хипертония - рисков фактор за възникване както на атеросклеротични промени, така и на сърдечни заболявания. • Възпалителни  заболявания  на  кръвоносните  съдове  (васкулити),  засягащи  и вътречерепните кръвоносни съдове – темпорален артериит, болест на Такаясу (Takayasu), Polyarteritis nodosa, грануломатоза на Вегенер (Wegener) и др. • Егзогенни  рискови  фактори.  Такива  са  тютюнопушенето,  алкохолизмът, черепномозъчните травми, медикаменти (хормонални средства, диуретици и др.), наркотични вещества, (www.medik.bg).   Патогенетичните фактори за възникване на мозъчна исхемия са: • Тромбоза на мозъчните артерии. Причина за развитието на тромбоза е нарушаването на  целостта  на  съдовия  ендотел  от  атеросклеротични  плаки  и  загуба  на  неговите антиагрегантни и антиадхезионни функции спрямо циркулиращите формени елементи на кръвта. При това нарушение се задейства каскада от биохимични и клетъчни процеси, които в крайна сметка довеждат до образуването на тромб в някой от мозъчните съдове. Образувалият се тромб нарушава кръвотока в дисталната част на съда, в резултат на което в тази зона настъпва некроза на мозъчна тъкан. • Емболизацията на мозъчните артерии. Крайният резултат от емболизацията е същият, но при нея, когато е предизвикана от тромб, той е образуван на друго място (не в мозъчния съд)  и  е  пренесен  по  хода  на  кръвта.  Най-честите  източници  на  емболи  са  разязвени атеросклеротични плаки в големите екстракраниални мозъчни артерии, особено каротидните артерии и аортната дъга (артерио-артериален емболизъм).    - 39 - PROCEEDINGS OF UNIVERSITY OF RUSE - 2021, volume 60, book 8.5. • Нарушения на мозъчната хемодинамика. Причините са най-често локално намалена перфузия,  хиповолемия,  спадане  на  артериалното  налягане,  съчетани  с  напреднал атеросклеротичен  процес  (стенозиращи  атероматозни  плаки)  в  съответния  съдов  регион. Получава се локална хипоперфузия с исхемия и развитие на мозъчен инфаркт. Причини за развитието на хиповолемични нарушения на мозъчното кръвообращение са: сърдечно-съдова недостатъчност с намален минутен сърдечен обем, миокарден инфаркт, интраоперативно спадане на кръвното налягане, остра кръвозагуба, тежка дехидратация и др. Допълнителни фактори, които могат да имат значение за развитието на мозъчен инфаркт са хипогликемия, повишен кръвен вискозитет и други (Шотеков, П., 2010).  Клинична картина Клиничната картина на исхемичния инсулт е разнообразна и зависи от патогенезата, локализацията и големината на инсулта, от състоянието на сърдечно-съдовата система и общото соматично състояние на пациента. След отзвучаване на острия период се установява трайната  отпадна  симптоматика.  Тя  се  характеризира  с  двигателни,  сетивни,  говорни, психични и други нарушения, които са причина за развитие на значителен двигателен дефицит и инвалидност. Двигателните нарушения се развиват в резултат на увреждане на централния двигателен неврон или т.нар. пирамиден път. Те се характеризират със следните признаци: централни парези  (парализи),  спастично  повишен  мускулен  тонус, поява  на патологични  рефлекси, патологични синкинезии, трофични нарушения и други. Централните парези (плегии) никога не засягат изолирано един мускул или всички мускули от едната страна на тялото. Те се наричат спастични, тъй като мускулният тонус при тях  е  спастично  повишен  (предимно  в  антигравитационните  мускули  на  крайниците  – флексорите на ръцете и екстензорите на краката). Това определя специфичната поза и походка на болните с централни хемипарези, (Стефанова, Ив., 2018)  Освен двигателни нарушения от съществено значение са и нарушенията на когнитивно-перцептуалните, психо-емоционалните и социални способности и умения, (Addy, L., 2006). Тези нарушения се отразяват не само на физическите способности, но и на ролите и дейностите на болния. Болните от инсулт срещат редица затруднения вежедневието си, които се наричат функционални нарушения. Те се дължат на негативното действие на симптоми като мускулна слабост, спастичност, неглижиране на едната половина, когнитивни и сензорни нарушения и други, (Парашкевова, П. и кол., 2019).  Цел и задачи на проучването: Цел: Да се систиматизират най-подходящите методи за профилактика от усложнения чрез прилагане на функционална кинезитерапия в комплексна рехабилитационна програма при хора преживели исхемичен мозъчен инсулт в домашни условия. Задачи: 1. Структуриране на комплексна рехабилитационна програма при пациенти преживяли исхемичен мозъчен инсулт (по етапи и периоди на провеждане). 2. Разработка на подходящ инструментариум за оценка на състоянието и степента на функционално подобряване на пациентите. 3.  Апробиране  в  домашни  условия  на  функционалната  кинезитерапевтичната програмата. 4.  Проследяване  ефекта  от  проведената  комплексна,  поетапна  рехабилитационна програма при пациентите.  Представяне на клиничен случай  Обект на проучването е пациентка на 75 години с диагноза: исхемичен мозъчен инсулт в басейна на лява средно мозъчна артерия; десностранна централна хемиплегия; частична   - 40 - PROCEEDINGS OF UNIVERSITY OF RUSE - 2021, volume 60, book 8.5. сензо-моторна  афазия.  Давност:  09/10/2019  год.  Придружаващи  заболявания:  артериална хипертония 3-ти стадий, ИБС, захарен диабет тип 2. Към момента пациентката е в добро общо състояние, изправя се и ходи с помощно средство.  Засегнатата  половина  на  тялото  изостава  леко  в  координационно  отношение. Хемипарезата е по-изразена за горния крайник. Частично зависима от грижите на близките. • Оценка на функционалната независимоснт по Brunnstro, (Миндова, Ст. и кол., 2019)  Дата на изследването Степени на функционални възможности 15/12/2019  1/10/2020  29/04/2021 0 – липса на движение       1 – опит да се осъществи движение  ✓       2 – тестовото движение се извършва в непълен обем   ✓     (до 50% от нормалния обем) 3 – тестовото движение се извършва в пълен обем     ✓   (100%), но с голямо усилие 4 – тестовото движение се извършва добре, но      изостава в координационно отношение 5 – тестовото движение се извършва както със      здравия крайник Стадии на функционално възстановяване       I стадий – липсват активни движения. Крайниците ✓       са вяли и отпуснати при пасивни движения. II стадий – има слаба до умерено изразена спастичност. Налице са някои основни синергии,       главно при опит за извършване на активно движение III стадий – спастичността е най-силно изразена. Движенията се осъществяват в рамките на    ✓     примитивните синергии. IV стадий – спастичността постепенно намалява.     ✓   Появяват се нови движения и то в различни равнини. V стадий – спастичността е намаляла значително.      Възможни са комбинирани движения. VI стадий – движенията се осъществяват нормално във всички стави, в пълен обем, както със здравия       крайник.  • Анализ на походката: В началото на изследването походката беше невъзможна. В края на трития месец пациентката можеше да се придвижва с помощ, походката беше несигурна, с нарушени равновесие и координация. След проведената продължителна рехабилитация се подобри постуралния контрол. • Индекс на Бартел – към дата 15/12/2019г. резултатът от изследването е 15 точки, т.е. пациентката беше напълно зависима от грижите на близките, а към 29/04/2021 - 55 точки, т.е. има нужда от помощ при изпълнение само на някой от дейностите (Миндова, Ст. и кол., 2019). • Тест за определяне на спастичността по Ashworth    - 41 - PROCEEDINGS OF UNIVERSITY OF RUSE - 2021, volume 60, book 8.5.  Дата на изследването Страна  Става 1/10/2020  29/04/2021 Тазобедрена става  0  0 Колянна става  3  1 Горна скочна става  3  1 Дясна Раменна става  3  1 Лакътна става  3  2 Гривнена става  3  2  • Проследяване на артериално налягане и пулс в началото и по време на процедурата.  Кинезитерапевтична програма Цел  на  кинезитерапията:  максимално  възможно  функционално  възстановяване  на дейностите от битовото и трудово всекидневие. Задачи на кинезитерапията: ➢ повишаване на психоемоционалния тонус; ➢ подпомагане възстановяването на активните волеви движения чрез понижаване на спастично  повишения  мускулен  тонус;  възстановяване  на  нарушения  мускулен  баланс; потискане на патологичните двигателни синергии; ➢ запазване  функционалната  подвижност  на  ставите  на  засегнатите  крайници  и предпазване от контрактури;  ➢ стимулиране на трофичните процеси и профилактика от декубитуси;  ➢ подобряване на равновесните възможности от седящо и изправено положение;  ➢ възстановяване координацията на движенията и усвояване на по-сложни двигателни актове – елементи на основните двигателни дейности; ➢ подобряване на дишането и кръвообращението. Средства на кинезитерапията се определят индивидуално за всеки болен за различните периоди и включват: пасивни упражнения, лечение чрез положение, инхибиращи позиции от методиката на Бобат, диагонали на Кабат активни упражнения, обучение ходене с помощни средства, обучение в изпълнение на битови дейности (ДЕЖ).  Методика на прилаганата кинезитерапия При исхемичните мозъчни инсулти кинезитерапията започва на 2-я – 3-я ден след получаването на инсулта. Методиката на кинезитерапия за работа с хора в различните периоди от възтановяването е различна в зависимост от времетраенето и състоянието на пациента. Кинезитерапията  използва  различни  средства  за  постигането  на  поставените  задачи  по възстановяването на пациента, като се работи от проксимално към дистално. В по-ранните периоди на възстановяване средствата са по-малко натоварващи организма и с по-малко времетраене на самата кинезитерапевтична програма, целта е нормализиране на жизнените показатели и стабилизиране на организма. В последствие със стабилизирането на организма и жизнено  важните  показатели  активната  кинезитерапия  се  разширява  и  увеличава  като времетраене. Дозировката на процедурата по кинезитерапия при пациентите с усложнения прецизираме много внимателно като вземаме под внимание физическите възможности на пациента,  кардиоваскуларния  рисков  профил,  съпътстващите  заболявания  и нервнопсихическото натоварване. Претоварване е недопустимо. В началния период след изписването от отделението кинезитерапията се извършва бавно и  посменно.  За  крайниците  от  засегнатата  половина  на  тялото  започваме  с  пасивни упражнения от големите стави към по-малките. Движенията се извършват във всяка равнина позволяваща съответната става и всяко движение се извършва от 30 до 40 повторения. За незасегнатите  крайници  движенията  се  извършват  активно,  но  с  по-малко  повторения.   - 42 - PROCEEDINGS OF UNIVERSITY OF RUSE - 2021, volume 60, book 8.5. Прилага се периодична смяна на позата на пациента, с цел предотвратяване на усложненията (контрактури, мускулен дисбаланс, декубитални рани). Прилагаме  и  диагонали  на  Кабат.  Стимулиране  на  рефлекса  на  Бабински  с  цел стимулиране на дорзифлексията. Преди приключването на процедурата пациента трябва да се постави в позиция предпазваща го от контрактури. Времетраенето в този ранен период е от 25 мин. до 35 мин. В късния период на подържаща терапия използваната методика на кинезитерапия се изпълнява по следния начин: времетраенето на терапията се разделя приблизително на две равни части от по 25 мин., като в първата част пациента се подготвя за процедурата и упражненията се извършват предимно пасивно и автопасивно, докато във втората част тя е почти изцяло активна за пациента. Първата част се състои от масаж, стречинг на скъсените мускули, пасивно раздвижване на засегнатите крайници. Във втората половина на процедурата извършваме от тилен лег упражнение „тип лодка“, а от седеж прилагаме ритмична стабилизация, заучаване на пациента в правилно изправяне и телодържание, обучение в ходене с помощно средство, в случая с проходилка като постепенно се увеличава времетраенето и разстоянието за ходене. При необходимост използваме сплинт за ръката фиксиращ пръстите и китката. Масаж Масажът при тези пациенти е индивидуален и зависи от локализацията и тежестта на съдовия инцидент. Обикновенно запозчва след острия период след 3-тия ден и се прилага преди другите процедури. Задачите, които целим да постигнем чрез масажа в описания по-горе пациент са: - да се подобрят кръво- и лимфообръщението на засегнатите части на тялото; - да се подобри трофиката на пареатичните мускули; - предпазване от контрактури (мускулни и ставни); - да се повиши тонуса на антагонистичните мускулни групи. Ерготерапия Процедурата по ерготерапия включва няколко вида дейности, в зависимост от периода, в  който  се  намира  пациента,  индивидуалните  му  функционални  възможности,  личните предпочитания  и  времето,  с  което  разполага  за  заниманието  (Топузов,  И.  2006).  Чрез ерготерапията се преодоляват ежедневните здравословни и социални проблеми на хората с двигателни увреждания, тяхното самообслужване и ежедневни дейности. За да се постигне максимално  възможната  самостоятелност  на  пациентите  често  се  налага  домашната обстановка  да  се  модифицира  и  да  се  приспособи  околната  среда,  с  цел  улесняване  на ежедневието (Паскалева, Р. и кол., 2020). При изпълняването на функционалната кинезитерапевтична програма терапевта винаги трябва да следи пациента за признаците говорещи за състоянието му като: ✓ да следи очите на пациента - да не се завърта погледа и да не се навежда главата; ✓ да следи за цвета на кожата на лицето  - не трябва става прекалено червено или бяло; ✓ да следи дишането на пациента - да не се учестява и задъхва;  ✓ да следи цветът на устните; ✓ да измерва артериалното налягане и пулса преди, по време и след процедурата.  При поява на някои от тези признаци терапията трябва веднага да бъде преустановена до нормализирането им с цел да предотвратим по-тежки усложнения на пациента и да съхраним неговия живот.  ИЗВОДИ  Кинезитерапията след преживян мозъчен инсулт има доказан ефект за подобряване на общото състояние на пациента. Тя цели да възстанови в максимална степен нарушената двигателна функция, така че болният да бъде в състояние да се придвижва и самообслужва. Успехът зависи не само от компетентността на съответните специалисти, но и от активното   - 43 - PROCEEDINGS OF UNIVERSITY OF RUSE - 2021, volume 60, book 8.5. участие на болния и неговите близки. Подобряването на качеството на живот се постига чрез ранната, интензивна и достатъчно продължителна рехабилитация.  