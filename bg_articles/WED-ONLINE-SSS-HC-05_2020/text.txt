 ВЪВЕДЕНИЕ Едно  от  многото  определения  за  стреса  гласи,  че  той  е  неблагоприятна  реакция  в отговор  на  високо  натоварване,  т.е.  нежелани  реакции,  предизвикани  от  прекомерени изисквания  или  натиск,  отправени  към  хората.  Малко  стрес  може  да  спомогне  за съсредоточване,  енергичност  и  повишена  способност  за  посрещане  на  нови предизвикателства на работното място. В днешния забързан свят работното място твърде често  се  свързва  с  дълги  работни  часове,  кратки  срокове  и  непрекъснато  нарастващи изисквания,  предизвикващи  изтощение  и  претоварване.  Когато  стресът  надвиши способността на индивида да се справи с него, той спира да бъде полезен и може да доведе до влошено психично и физическо здраве – развитие на депресия, нервни сривове, сърдечни заболявания (Segal, J., Smith, M., Segal, R., et al, 2020).  Между човешкия ум, емоции и тялото има неразривна връзка. Всяко едно емоционално и психическо състояние оказва влияние на физическо ниво. Човешките мисли и чувства са свързани  с  определени  части  на  тялото  и  могат  да  провокират  и  отключат  различни заболявания.  В дългосрочен план постоянното изпитване на стрес води до депресия, високо кръвно налягане, аритмия, атеросклероза, сърдечни заболявания включително и инфаркт, киселини,  язви,  синдром  на  раздразненото  черво,  разстроен  стомах,  диария,  запек, напълняване или отслабване, ниско или повишено либидо, инфертилитет,  астма, артрит, кожни проблеми като акне, екзема, псориазис (Kyazimova, N., Mustafa, S., Georgieva, D., 2018). Реакцията към стрес се развива във времето и преминава през няколко етапа. При продължаващ стрес всеки следващ етап е по-тежък от предходния. При по-лек стрес човек преминава от етап на етап. При тежък и внезапен стрес може директно да се премине към по-късен стадий (Petrova, G., 2018). Стадий 1 – Човек изпитва лека тревожност. В много случаи при преминаването на по-висока длъжност или поемането на нова роля (раждането на дете е свързано с поемането на роля на родител) човек се чувства изправен пред ново предизвикателство и се мобилизира, за да се справи с него. Обичайно мотивацията тук е висока и нивото на енергия е адекватно за  35  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: СТРЕСА НА РАБОТНОТО МЯСТО И ПОСЛЕДСТВИЯТА ОТ НЕГО.   - 191 - PROCEEDINGS OF UNIVERSITY OF RUSE - 2020, volume 59, book 8.5. справяне със стреса.  Стадий 2 – ако нивото на стрес продължава да се повишава, човек започва да изпитва ефектите от стреса върху ежедневното си функциониране. Тук стреса се превръща в дистрес, който се съпътства от преживяване за свърхнатоварване. Стадий 3 – ако не се предприемат мерки за справяне със стреса човек навлиза в третия стадий,  в  който  най-честото  оплакване  е  “колкото  повече  работя,  толкова  повече  не  се справям”. В този стадий често се наблюдават симптоми, свързани с хроничния стрес, като: избухливост, напрежение, главоболие и др. Стадий 4 – крайният стадий води до чувство за “прегаряне”, което се характеризира с емоционално  изтощение  и  усещане  за  снижени  постижения.  Този  стадий  може  да  се разпознае, ако човек бъде помолен да сравни как се чувства в петък след края на работния ден и в понеделник преди започване на работа. Ако изтощението продължи до понеделник и двата почивни дни не са били достатъчни за възстановяване, то става дума за “прегаряне”. Препоръките за справяне със стреса са: осигуряване на достатъчно сън; редовно и разнообразно хранене; редовно спортуване; ежедневно време за релаксация; намиране на хоби; водене на социален живот и общуване с повече хората и др. (Bulgarian Association for Patient Protection, 2016; Segal, J., Smith, M., Robinson, L., et al, 2019).   ИЗЛОЖЕНИЕ Стресът, свързан с работата, е реална опасност и представлява едно от най-големите предизвикателства  пред  здравето  на  работниците  в  здравните  заведения.  Данните  от Изпълнителния директор по здравеопазване и безопасност (HSE) на Англия показват, че случаите на влошаване на здравето, причинени от стрес, са по-високи в здравния сектор, отколкото във всяка друга работна среда (Sunley, К., 2007; Hristova, Ts., 2019; Hristova, Ts., Serbezova, I., Lukanova, J., 2019). Д. Георгиева и Г. Колева в свое проучване отчитат, че разнообразието от проблеми, тежкото  положение  и  понякога  липса  на  перспектива  от  лечението,  както  и  среща  със смъртта са част от сресовите фактори, поради които повечето стажанти медицински сестри не желаят да работят в сферата на палиативни грижи (Georgieva, D., Koleva, G., 2016). Целта на настоящото научно съобщение е установяване нивото на стрес на работното място сред медицински служители в МБАЛ Исперих. В периода март – април 2020г. е проведено анкетно проучване  в Отделение Вътрешни болести,  Детско  отделение,  Отделение  по  Хирургия,  Отделение  по  анестезиология  и интензивно лечение, на територията на МБАЛ - Исперих” ЕООД. Анкетирани са общо 60 лекари, медицински сестри и санитари. След взето съгласие за провеждане  на анонимно анкетното    проучване,  респондентите  отговориха  на  10  въпроса  относно  нивото  на изпитвания стрес на работното място. Възрастовото разпределение на респондентите показва, че най-голам дял от всички анкетирани са във възрастова група 31 – 40г. (32%), а най-малък дял са между 18 и 20 г. (5%). Повечето от анкетираните са жени – 64%, а мъжете са 36%. От  отговорите  на  респондентите  става  ясно,  че  по-голяма  част  от  тях  се  чувстват стресирани от работата си (78%), докато останалата част дават негативен отговор (22%).  На въпроса „Нивото на стрес причинява ли Ви вреда” 62% от анкетираните са дали положителен отговор и по-малък дял отрицателен – 38%. Цялата  професионална  дейност  на  медицинските  професионалисти  предполага емоционална  наситеност  и  висок  процент  на  стресогенните  фактори.  По  отношение  на симптомите, предизвикани от стреса, отговорите на анкетираните са представени във Фигура 1.    - 192 - PROCEEDINGS OF UNIVERSITY OF RUSE - 2020, volume 59, book 8.5. ДА НЕ84%72%61% 65%45%39%28%16%Често главоболие  Депресия  Безсъние Непрекъсната умора  Фиг.1 Налични симптоми по време на стрес  Голяма  част  от  респондентите  отбелязват,  че  страдат  често  от  главоболие  (72%), безсъние (65%), непрекъсната умора (84%), а страдащите от депресия са сравнително малко (39%).  Професионалния  стрес  и  свързаното  с  него  професионално  прегаряне  води  до сериозни  последствия  както  за  психичното  благополучие  на  работещите,  така  и  за ефективността на работния процес (Angelova-Barbolova, N., Konstantinova, D., Georgieva, D., 2017).   На Фигура 2 са представени графично отговорите на респондентите за условията на работното им ежедневие.  Нисък Умерен Висок72%62%54%48%39%33%28% 26%13% 10% 13%2%Дълго работно  Твърде много  Недостатъчно време  Няма достатъчно време  работа  за вършене на  почивки за почивка вашата работа  Фиг.2 Условия на работа  Организирането на работния процес и почивки е съществен проблем в условията на недостиг на медицински кадри в лечебните заведения. За 54% от анкетираните става ясно, че работното време е много дълго. Повече от половината отбелязват, че имат твърде много работа (62%). Недостатъчно работно време за вършене на задълженията си посочват 48%, а че нямат достатъчно почивки отбелязват 72%.  Мнението на респондентите по въпросите относно взаимоотношенията на работното място е представено графично във Фигура 3.   Лек Умерен Висок 51% 53%41%35% 37% 35% 36%29% 30%24%17%12%Психически тормоз Риск от насилие и  Липса на  Дискриминация или злоупотреба от  комуникация между  предразсъдъци от клиенти или  персонала и  колеги или потребители на услуги ръководството мениджъри         Фиг.3 Взаимоотношения в работата    - 193 - PROCEEDINGS OF UNIVERSITY OF RUSE - 2020, volume 59, book 8.5.   Близо една четвърт от анкетираните (24%) изказват мнение, че рискът от психически тормоз на работното място е нисък.  По малко от половината анкетирани (41%) са посочили, че според тях съществува умерен риск от тормоз на работното място, докато 35% отбелязват този риск като висок. Всичко, което засяга човешките ресурси в организацията, стимулира нейното позитивно развитие. Когато микроклиматът е добър служителите ще са позитивно настроени, ще са спокойни и уверени в себе си, ще са силно мотивирани да вършат работата си добре, за да удовлетворят очакванията към тях. (Todorova, T., 2014; Todorova, T., 2016a). Висок риск от насилие и злоупотреба от клиенти или потребители на услугата отчитат повече  от  половината  респонденти  (51%)  и  само  12%  определят  този  риск  като  лек. Остонолите 37% анкетирани посочват риска като умерен.  Липса на комуникация между персонала и ръководството на лечебното заведение се определя  като  високо  рисков  фактор  за  стрес,  според  над  една  трата  от  анкенираните медицински работници (36%). Приблизително толкова са и лицата, изказващи мнение, че това е умерен рисков фактор (35%). Останалите 29% считат липсата на комуникация за нисък рисков фактор за стрес.    Повече  от  половината  рестонденти  споделят  мнение,  че  дискриминацията  или предразсъдъците от колеги или мениджъри се явяват като умерен рисков фактор за стрес (53%).  Почти  една  трета  от  всички  анкетирани  (30%)  определят  дискриминацията  или предразсъдъците, като висок рисков фактор за стрес и само 17% считат, че е нисък рисков фактор. Конфликтите се проявяват като следствие на несъвместими цел, разбирания или емоции между индивиди, чийто резултат е противопоставяне и антагонизъм (Todorova, T., 2016b). Поддържането на баланс между две съществено важни за човек сфери  – личния и професионалния  живот,  е  наложително.  Липсата  на  баланс  между  тях  често  води  до неудовлетвореност  от  работата,  дори  и  да  е  била  мечтаната,  което  допълнително затормозява. На Фигура 2 са показани графично отговорите на въпосите, свързани с баланса между работата и личния живот.  Нисък Умерен Висок61%51%35%27%14% 12%Не гъвкаво работно време  Нелоялна система на заплащане         Фиг.2 Баланс между работата и личния живот    Негъвкавото  работно  време  се  определя  от  половината  респонденти  (51%),  като причина  с  умерен  риск  за  възникване  на  проблеми  в  дома  и  за  грижата  за  децата  в семейството. Само 14% от анкетираните го определят като висока рискова причина за стрес в баланса между работата и личния живот. Негъвкавото работно време причинява нисък риск за стрес в този баланс според 35% от медицинските работници. Повечето от анкетираните определят, че е налице висока степен на нелоялна система на заплащане  (61%),  умерена  степен  –  27%  и  лека  степен  –  12%.  Други  проучвания потвърждават,  че  финансовата  сигурност  е  по-желана  от  облекчаването  на  работната дейност. Неудовлетвореността от възнаграждението за положения труд се определя, като един от основните фактори за недоволство в системата на здравеопазването (Kalinova, K., Koleva, Gr., 2015).   Много  голяма  част  от  анкетираните  –  85%,    посочват,  че  работодателят  им  няма политика за справяне със стреса на работното място или нямат информация за съществуваща такава и само 15% дават положителен отговор на въпроса.   - 194 - PROCEEDINGS OF UNIVERSITY OF RUSE - 2020, volume 59, book 8.5. ИЗВОДИ Каквото  и  да  изисква  естеството  на  работата,  има  стъпки,  които  може  да  се предприемат  за  да  се  предотвратят  вредните  последици  от  стреса,  да  се  подобри удовлетвореността  от  работата  и  благосъстоянието  на  и  извън  работното  място. Разпознаването и знанието за справянето със стреса е нещо, за което всички работещи в здравеопазването трябва да бъдат наясно и напълно подготвени.   