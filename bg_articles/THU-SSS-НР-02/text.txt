 ВЪВЕДЕНИЕ Фрактурите в областта на глезена са чести. По статистически сведения те заемат 9% от общия брой на счупванията. В общия случай фрактурите на глезенa са вътреставни. Най-чести са изолираните счупвания на фибуларен малеол (68%). Бималеоларните фрактури съставляват 25%, а трималеоларните - 7%, (Andonov, Y., R. Churov, 2020). Причиняват се най-често от индиректни  травми,  които  предизвикват  следните  прекомерни  движения  в  областта  на глезенната става: пронация, супинация, торзия (външно въртене) и компресия, (Russo A. et al., 2013).  Съобразно  на  тези  механизми  глезенните  фрактури  се  делят  на:  пронационни, супинационни, торзионни и компресионни, (Parashkevova P., 2020). Най-честото усложнение при този тип фрактура са кожните инфекции, (Sato T. et al., 2021). Кинезитерапията при този вид травматизъм е сложен и продължителен процес.  ИЗЛОЖЕНИЕ Анатомия Глезенната  или  така  наречената  горна  скочна  става  е  най-натоварената  типична шарнирна става, свързваща ходилото с останалата част от крака. Тя се образува от свързването на голямопищялната и малкопищялната кост на подбедрицата със скочната кост на ходилото. Строежът на глезенната става позволява основни движения – плантарна и дорзална флексия, (Mindova S. et al., 2020).  Терминът трималеоларна фрактура се използва в травматологията за обозначаването на едновременното счупване на латерален и медиален малеол и на задния ръб на тибиалното плато. В случая като трети малеол се означава извитият и наподобяващ на малеол заден ръб  2 Докладът е представен на студентската научна сесия на 13.05.2021 г. в секция „Промоция на здравето“ с оригинално  заглавие  на  български  език:  КИНЕЗИТЕРАПИЯ  СЛЕД  ХИРУРГИЧНО  ЛЕЧЕНИЕ  НА ТРИМАЛЕОЛАРНА ФРАКТУРА.   - 18 - PROCEEDINGS OF UNIVERSITY OF RUSE - 2021, volume 60, book 8.5. на големия пищял. Задният ръб на ставната повърхност на големия пищял се чупи, когато при плантарна  флексия  (силно  сгънато  ходило)  последва  натиск  по  надлъжната  ос  на подбедрицата. В такъв случай скочната кост се избутва нагоре и назад и тя пречупва задния тибиален ръб по динамиката на компресионния или отрязъчния механизъм. Следва задно подизкълчване или изкълчване на скочната кост. Фрактурата обхваща само ръба на тибията или включва по-голяма част – до една трета, а понякога и половината от ставната повърхност, (Bergman C. et al., 2019).   Фиг.1. Артрокинематика на глезенна става  Усложненото с луксация трималеоларно счупване дава няколко характерни болестни белега: силна болка при натиск отзад, от двете страни на Ахиловото сухожилие, удължено разстояние от петата до задната повърхност на подбедрицата, скъсено пространство отпред между пръстите и ставата, изпъкване на предния ръб на големия пищял, невъзможно или силно ограничено пасивно разгъване (дорзифлексия) на ходилото, блокаж на ставата.  Фиг. 2. Рентгенография на трималеоларна фрактура  Диагностика За да се изясни естеството на увреждането, особено ако трималеоларните фрактури са усложнени от изместването на костни фрагменти или сублуксацията, се прави рентгенова снимка на глезенната става в три проекции. Тя позволява избирането на оптимален план на лечение.  Лечение Процесът на лечение може условно да бъде разделен на два етапа – възстановяване целостта на костите и връщане на глезенната става към анатомичната подвижност. Заедно с лечението се провежда и профилактика на ранни и късни посттравматични усложнения.  Тъй като трималеоларната фрактура се счита за нестабилна, обикновено се препоръчва хирургическа намеса. Тя може да не е подходяща за всички пациенти. Хората със сериозни   - 19 - PROCEEDINGS OF UNIVERSITY OF RUSE - 2021, volume 60, book 8.5. здравословни проблеми, за които рискът от операция би бил твърде значителен, се препоръчва консервативно лечение. В случай на нарушаване на целостта на костта без изместване е необходимо да се постави гипсов ботуш. Продължителността на обездвижването е най-малко 6 седмици и зависи от възрастта на пациента, сложността на нараняването и наличието на съпътстващи заболявания. По време на лечението е важно не само да се репозиционират костните фрагменти, но и да се поддържат, докато се образува костен калус. Оперативно лечение Основните показания за хирургично лечение са: •  неефективност на консервативното лечение; •  множество повреди; •  разкъсани връзки на глезена. Счита се, че директният изглед на фрактурната повърхност на ставата е от съществено значение при операциите на всички трималеоларни фрактури и че достъпът трябва да бъде планиран  по  съответния  начин.  Неуспехът  да  се  получи  идеално  сглобена  повърхност вероятно ще бъде последван от артроза. Остеометалосинтезата е основният метод за хирургично лечение. Прави се открита репозиция и метална остеосинтеза с плака с винтове, динамичен винт, синдесмален винт за синдесмолизата и спонгиозен винт за медиалния малеол, (Stephan A. et al., 2013).   Фиг. 3. Метална остеосинтеза с плака и  винтове  Кинезитерапия Фрактурите на глезенната става имат важно медико – социално значение, тъй като водят до дълга загуба на трудоспособността на човек. Кинезитерапията успешно се прилага във всички  периоди  на  лечението  им.  Прилагането  на  кинезитерапия  при  пациенти  с трималеоларни  фрактури  е  от  голямо  значение,  тъй  като  спомага  за  възстановяване  на поддържащата функция на долните крайници и по този начин се избягват затрудненията в дейностите от ежедневният живот, които пациентите са заплашени да развият при липсата на такава. Тя се прилага успешно във всички периоди на лечението им, (Lin C. et al., 2012).  Основната тестова батерия за проследяване процеса на възстановяване се състои от обемна сантиметрия, гониометрия, визуално – аналогова скала за болка, мануално мускулно тестуване и скала за оценяване на Американската Ортопедична Асоциация за ходило и глезен.  Ранен следоперативен период Целта е мобилизиране на глезена и профилактика от усложнения.  Задачите в този период са насочени към редуциране на болката и отока; подобряване на циркулацията  в  крайника  и  възприятията  в  травмираната  глезенна  става;  трениране  на подвижността  и  засилване  на  мускулите  в  незасегнатите  стави  на  долните  крайници (тазобедрена става, колянна става, трениране на мускулите на ходилото); подобряване на   - 20 - PROCEEDINGS OF UNIVERSITY OF RUSE - 2021, volume 60, book 8.5. местното кръвообращение и трофика; обучение в ходене с помощни средства, както и качване и слизане по стълби. Средства:  криотерапия,  лимфодренажен  масаж,  изометрични  контракции  за  целия долен крайник (m. quadriceps femoris, ишиокруралната мускулатура, m. triceps surae, m. tibialis anterior), постизометрична релаксация и реципрочна инхибиция за m. triceps surae, стречинг за m. tibialis anterior, аналитични упражнения – при болка от облекчено изходно положение, активно  – асистирани упражнения, активни упражнения за незасегнатите стави, пасивни упражнения за глезена, активни упражнения за пръстите. Късен следоперативен период Целта е възвръщане на оптималната функционална годност на глезенната става.  Задачи:  Възстановяване  на  стабилността  и  обема  на  движение  в  глезенна  става; възстановяване на мускулната сила; издръжливост и лигаментарната стабилност; подобряване на  проприорецепцията;  предпазване  от  плоскостъпие  и  запазване  на  правилното телодържание. Средства: дълбок, тонизиращ масаж за отслабената мускулатура, елементи от ПНМУ – техники за релаксиране, активни упражнения, упражнения срещу съпротивление, упражнения в отворена и затворена кинетична верига, упражнения с и на уреди, сензомоторни упражнения, тренировка на страничните стабилизатори на стъпалото (m. fibularis longus et m. fibularis brevis), (Becheva M., 2020).  Противопоказания: бягане, скачане, клекове, резки движения, прекомерно натоварване (дълги разходки).  ЗАКЛЮЧЕНИЕ  При  наличие  на  трималеоларна  фрактура  е  изключително  важно  да  се  възстанови пълната цялост на ставата. Ако физиологичното подравняване на увредените кости не се извърши, в бъдеще човек може да развие прогресивна артроза - сериозни дегенеративни промени в тъканите вътре в ставата.  Адекватната  кинезитерапия  е  от  съществено  значение  за  постигане  на  пълното функционално възстановяване. Съдействието на пациента по време на процедурите, както и извършването  на  упражнения  в  домашни  условия  са  с  основна  роля  за  постигането  на максимални резултати.  