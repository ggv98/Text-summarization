 ВЪВЕДЕНИЕ През четвъртата седмица на бременността от ембрионалната маса (blastocyst) се отделя значителна  група  клетки,  наречени  сhorion  frondosum,  които  се  имплантират  във  вече подготвената  маточна  стена,  създавайки  напълно  нов  орган  в  майчиния  организъм  – плацентата (Vasilev, N., & A. Dimitrov, 1991). Плацентата, най-високоспециализираният орган на бременността, създаден от бебето за бебето, не само гарантира и координира обмяната на хранителни вещества и отпадъчни продукти между майката и плода, но и се превръща в основен орган, осигуряващ защита на бебето срещу вътрематочни инфекции; произвежда хормони, стимулиращи метаболизма и растежа  на  плода;  пропуска  подходящите  антитела,  осигурявайки  имунна  защита  на ембриона, и в същото време задържа токсични или патогенни за плода вещества (Hadjiev, A., & I.  Penev, 2005). В  настоящия  доклад  разглеждаме  с  друг  поглед  плацентата,  като  „продукт  за консумация“ от майката. Причините за обособяване на псевдонаучни течения за „здравословната мода“ да се консумира  човешка  плацента  откриваме  в  изказвания  на  родители.  Те  смятат,  че  чрез приемане на лиофилизирана (изсушена, но със запазени биологични активности) плацента, може да се усвои лечебния потенциал на стволовите клетки. Информацията се цитира от непроверени „съмнителни“ сайтове и автори „специалисти“, които са любители-търсачи на конспиративни теории.   47  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: ПЛАЦЕНТАТА – ПОГЛЕДНАТА ОТ ДРУГ ЪГЪЛ.   - 263 - PROCEEDINGS OF UNIVERSITY OF RUSE - 2020, volume 59, book 8.5. Същността  и  значението  на  стволовите  клетки  е  научно  обосновано  и  доказано. Свързването  на  фактите  с  консумацията  на  плацента  не  намираме  в  проучени  научни източници. Някои животни консумират плацентата си, защото в техния свят на оскъдни ресурси тя е източник на протеини. Но животните практикуват и копрофагия (консумация на фекалии), което все още не е прилагано от човека. (Buser, GL,& Mató S, 2016)  ИЗЛОЖЕНИЕ В  България  често  екзалтират  спорове  за  начина  и  местата  при  изхвърляне  на плацентите. Наблюдава се една нова тенденция, която ги превръща в обект на дискусии между родители и медицински специалисти. В болница „Шейново“– София (1 юли 2017), медиите оповестяват инцидент, при който баща напада лекар отказал да предостави плацентата на новороденото му дете. Таткото изтъква като „основотелна“ причина за приложените силови действия, че притежава права над плацентата да извършва генетични експерименти с нея в лабораторията си и  за „магични ритуали“ (Gerdzhikova, N., 2017). Този случай и подобни други ни дават основание за написване на настоящия доклад. Исторически източници за консумация на плацента Консумацията  на  плацента  от  майките  след  раждането  е  известно  с  термина плацентофагия  (плантофагия).  Това  явление  се  наблюдава  при  много  видове  животни, вероятно дори и при морските бозайници. Историята е съхранила множественно прояви на плацентофагия в целия свят. Най-често те са свързани с вещерски и вуду ритуали, желание за “вечна младост”, “надхитряване на природните закони”.  В Бюлетина на Медицинската академия в Ню Йорк (1979), в статията на Уилям Обер “Бележки за плацентофагията”, се коментира вероятността някои древни култури да са я консумирали. Изброени са юдеите, тупинамба, ямайци, индийци и китайци: ◆ Плацентофагията има данни, че се е зародила по време на обсадата на Йерусалим (587 г. пр.  н. е.) поради прекомерния глад преживян от юдеите. ◆ Запазени са и свидетелства от Бразилия, в които се разказва за канибализма сред племено тупинамба. Описани са случаи, в които пъпната връв е храна за месните: “Ядат човешка плът, когато могат да я получат, и ако една жена спонтанно роди, тя сама прерязва пъпната връв. След това сварява плацентата и връвта и ги изяжда. ” ◆ В Ямайка парченца плацентарни мембрани се поставят  в чая на бебето, за да се предотвратят конвулси. ◆ В централна Индия жените от племето кол консумират плацента за да подпомогнат репродуктивната си функция. ◆ Китайската “Велика Фармакопея” от 1596 г. препоръчва тъкан от плацентата да се консумира с човешко мляко, за да помогне за преодоляване на анемията, слабостта на крайниците и студенина на полови органи с неволна еякулация на сперма. ◆ В части на Китай и Виетнам се използва като лек срущу туберкулоза. ◆ През 70-те години плацентофагията притежава истинско възраждане в някои щати на САЩ и Мексико, тъй като се „счита“, че пъпната връв е полезна за здравето - ползва се  като  средство  за  лечение  на  следродилна  депресия  и  умора  заради  високото съдържание на протеини, желязо, хранителни вещества и стволови клетки (Nikolova, N., 2017). Тайната на стволовите клетки се състои в това, че самите те са незрели клетки и като такива могат да се превърнат в клетки за всеки орган. Учени, работещи в областта, правят заключения, че те могат да излекуват тежки заболявания – остеопороза, левкимия и всякакъв вид  злокачестени  заболявания  или  да  бъдат  използвани  в  медицинската  козметиката (Levshinov, A., 2007). През  2012  година  американската  акриса  Дженуари  Джонс  официално  обявява,  че напълно се е възстановила за шест седмици след консумацията на плацентата си.Година по-късно Робин Лим – известна акушерса, пише:  “Ако плацентата се смеси с мед може да спре   - 264 - PROCEEDINGS OF UNIVERSITY OF RUSE - 2020, volume 59, book 8.5. следродилното  кървене”.  Същата  година,  в  предаване  по  телевизията,  Ким  Кардашиян заявява, че ще изяде плацентата си, и не след дълго я консумира под вид на таблетки, за да запази младостта си. Тези личности, известни в света на шоу-бизнеса, се изправят и говорят пред света, че плацентата е вълшебна (Pencheva, K., 2019). Защитниците на консумацията на плацента вярват, че така родилките се предпазват от следродилна  депресия  и  от  други  усложнения  на  болести  засягащи  женския  организъм. Приемането на плацента подобрява настроението, възвръща добър жизнен тонус, зарежда с енергия. Те достигат дори до заключения, че плацентофагията има положително влияние върху  процеса  на  кърмене  за  новороденото  като  увеличава  количеството  на  кърма  на майката. Експерти в сферата обясняват, че животните ядат плацентата си, за да се хранят, но за хората, които нямат проблеми с набавяне на хранителни продукти - няма основателни причини да го извършват (Devlin, L., 2014). Съвременното общество създава многобройни продукти от плацента. Фармацевтичната промишленост доставя козметични изделия и лекарствени медикаменти с нейни съставки. Интернет сайтове, със съмнителна научна стойност и обоснованост, публикуват рецепти с отпечатъци от плацента за спомен, тоници, балсами и дори шоколадови трюфели с плацента. Последователите им поставят плацентата след раждането в блендер и я изпиват като шейк. Други  я  предпочитат  в  дехидратор  за  храна  -  сурова  или  варена  на  пара  с  лимон, джинджифил  и  люти  чушлета.  След  изсушаване  я  обработват  на  прах  и  се  поставят  в капсули, добавят към храни или козметични продукти. Споделят, че от един орган излизат 90 - 300 капсули, в зависимост от размера и начина на приготвяне. Родилки консумират органа суров веднага след раждането, като я изпиват в плодово пюре в рамките на часове след раждането.  Срещат  се  дори  хора,  които  изтъкват  ползите  ѝ  върху  денталния  статус  – поставят откъснато парче върху венците си (Sabin, D., 2017). Според британски журнал по акушерство, досега не са провеждани научни изследвания свързани  с  плацентофагията.  „Няма  съвременни  научно  доказателства  в  подкрепа  на ползите“, съобщава представителка на Кралския колеж на акушерите и гинеколозите във Великобритания.  Доклад  на  изследователите  от  Центъра  за  контрол  и  превенция  на заболяванията  (CDC),  предупреждава,  че  тази  практика  може  да  бъде  опасна.  В  същия източник се цитира, че бебе със затруднено дишане е хоспитализирано със стрептококова инфекция, която  лекарите са свързали с консумацията от  майката на нейната собствена плацента.  Плацентата  снабдява  зародиша  с  кислород  и  хранителни  вещества  и  отделя отпадните продукти, обикновено тя се изхвърля като медицински отпадък след раждането. Майката е консумирала по режим дехидратираната си плацента под формата на хапчета, вземани два пъти дневно. Лекарите  установяват, че тези хапчета, приготвени от частна фирма, са замърсени със стрептококи от група B, които вероятно са повишили нивата на инфекция в майката чрез червата и кожата ѝ, и те на свой ред са предадени на бебето. Детето се  възстановява  напълно  след  терапия  с  антибиотици.  "Процесът  на  капсуловане  на плацентата сам по себе си не унищожава инфекциозни патогени; поради това поглъщането на капсули от плацента трябва да се избягва", пишат изследователите. Мнението им, макар и да не е официална позиция на CDC, е вероятно най-категоричната позиция, заемана по въпроса,  откакто  консумацията  на  плаценти  стана  модерна  преди  около  десетилетие (Sellander, J., 2017). Извърши се собствено проучване по темата за плацентофагията. Цел  на  изследването  –  да  се  установи  мнението  на  майките  за  „консумация  на плацентата“. Обхват на проучването: 100 жени – родилки с различен паритет. Научното изследване се проведе в УМБАЛ “Канев АД”, структура Родилно в периода януари – февруари 2020 година.  Използва се анонимна анкета с отворени въпроси. Всички респонденти заявиха устно съгласие  на  участие  в  изследването,  доброволно  отговориха  изчерпателно  на структурираните въпроси.  Анализ и обсъждане на данните. Характеристики на респондентите:   - 265 - PROCEEDINGS OF UNIVERSITY OF RUSE - 2020, volume 59, book 8.5. ✓  Всички жени са родилки.  ✓  Тяхната възраст е 17 – 37 години, най-голям е делът на 25 – 32 годишните - 51%.  ✓  образователна степен – 45% с висше образование, 35% - средно, 20% - основно. ✓  Паритет – 65% са родили първо дете, 35% са родилки за втори път. На въпроса „Бихте ли консумирали плацента?“ отговорите са разнообразни: -  Категорично не бих консумирала плацентата на моето бебе. -  Чела съм относно това и бих екперементирала, за да запазя младостта си и да се справя със следродилната депресия. -  Не, защото се страхувам. -  Да, бих опитала, ако е с научна цел. -  Не знам, какво е плацента. -  Раждала съм в чужбина и беше възможно да го направя, но отказах. Нагледно представяме отговорите от анкетата във фигура 1. За консумациятаНе разбират въпроса 25%31%Против консумацията…За консумацията Против консумацията Не разбират въпроса Фиг. 1. Консумация на плацента според респондентите  Привържениците  на  плацентофагията  са  25%  от  извадката.  Това  е  четвърт  от участниците на проучването Към тях се зададе допълнителен въпрос, от къде получават информация  за  формиране  на  мнение.  Данните  показват,  че  75%  са  информирани  от ненаучно обосновани статии и доклади в интернет страниците, останалите 25% желаят да експериментират от любопитство. Не е малък и на отговорилите, че не разбират зададения въпрос за консумация на плацентата (31%) – те нямат информация за плацентофагията. На  кои  източници  се  доверяват  респондентите  по  въпроси  свързани  със  здравето отразява фигура 2. 10%лекар30%15%интернетнаучни доклади, документи15%приятели, познати30%акушерка Фиг. 2. Източници на здравна информация за респондентите  Анкетираните родилки съобщават, че доверие за здравна информация имат на лекарите и интернет източниците (30%), на приятели и научни доклади – 15%, на акушерка 10%.  ИЗВОДИ  Изследванията  за  плацентофагията  са  оскъдни,  категорични  научни  ползи  не  са декларирани.  Сведенията,  подкрепящи  тезата  са  лични  преживявания,  предоставени  от майки привърженички на практиката, а не клинично доказани резултати. За решението на майката да консумира плацентата са отговорни и медицинските специалисти. Те трябва да са единни  в  становището  за  грижата  за  здраве.  Акушерката,  като  доверен  специалист  по здравни грижи, най-близо до родилката, трябва да има възможността да работи за здравна информираност на жената.    - 266 - PROCEEDINGS OF UNIVERSITY OF RUSE - 2020, volume 59, book 8.5. 