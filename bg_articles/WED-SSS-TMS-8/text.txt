  ВЪВЕДЕНИЕ  УППД – Русе - Управление за поддържане на плавателния път и проучване на р.Дунав (днешна Изпълнителна агенция за поддържане и проучване на р.Дунав – ИАППД) е създадена с  постановление  на  Министерски  съвет  на  01.04.1956г.,  за  да  изпълнява  международни задължения,  които  нашата  страна  поема  с  подписването  на  Конвенцията  за  режима  на корабоплаването по р.Дунав през 1948г. в Белград. През  1949г.  Дунавската  измерителна  служба  преминава  към  Министерството  на народната отбрана – Дунавски флот Русе. Поради специалните задачи свързани с дейността и изискванията на военния флот, поддържането на корабоплавателния път и хидрологическите проучвания, част от задачите са били значително намалени, а други преустановени.  Международната  конференция  в  Белград  за  статута  на  р.  Дунав,  състояла  се  на 18.08.1948г.  приема  нова  „Конвенция  за  режима  на  корабоплаването  по  Дунава“,  която осигурява равенство и свобода на корабоплаването по реката. Същата конференция е създала единство и в координираната дейност на крайдунавските държави и предоставя управлението на  корабоплаването  по  р.Дунав  в  ръцете  на  крайдунавските  страни  чрез  създаването  на централен орган – „Дунавска комисия“, съставена само от представители на крайбрежните държави.  Отстраняването  на  недунавските  империалистически  държави  от  участието  в Дунавската комисия укрепя свободата на крайдунавските страни. Съгласно „Конвенцията за режима на корабоплаване по Дунава“, дунавските държави  се задължават да поддържат своите участъци от реката в добро корабоплавателно състояние, като извършват необходимите работи  за  обезпечаване  и  подобряване  условията  за  корабоплаването.  С  произтичащите задължения  от  приемането  на  конвенцията  поставят  нашата  държава  в  неподготвено състояние. С постановление на Министерския съвет от 01.01.1953г. се създава „Управление на плавателен път Русе“ към Министерството на транспорта със задача да поддържа и означава корабоплавателния път в българския участък от р.Дунав.                                                  1 Докладът е представен на студентската научна сесия на 16.05.2018 в секция „Транспорт и машинознание“ с оригинално заглавие на български език: ВЪЗНИКВАНЕ И РАЗВИТИЕ НА АППД- РУСЕ ДО 1992Г.   - 46 - PROCEEDINGS OF UNIVERSITY OF RUSE - 2018, volume 57, book 4.1. ИЗЛОЖЕНИЕ Основните задачи на агенцията се изразяват в поддържане на корабоплавателния път, акваториите на пристанищата, изучаване на хидроморфоложките режими на реката, изучаване на критичните за корабоплаването райони, проучва рушенето на бреговете и островите и други.  Целогодишно  се  извършват  измервания  на  дебита  на  реката.  Периодически  се извършват измервания на скоростта и направлението на течението по фарватера. Извършват се и постоянни измервания на водния стоеж на реката в станции Ново село, Видин, Лом, Оряхово, Никопол, Свищов, Русе, Тутракан, Силистра.    Фиг. 1 Графика за годишното водно ниво в см за станция Русе  Неколкократно  дневно  се  извършват  измерванията  на  водния  стоеж.  На  фиг.2  са представени данните от последната седмица (04.05.2018 до 10.05.2018г.) за станция Русе.   Фиг.2 Седмично водно ниво в см за станция Русе  От фиг.1 ясно можем да обобщим, че река Дунав е с зимен максимум и летен минимум. Най-често от месеците Юли до месец Октомври корабоплаването е силно затруднено поради   - 47 - PROCEEDINGS OF UNIVERSITY OF RUSE - 2018, volume 57, book 4.1. ниското ниво на водния стоеж и това налага ежедневно да бъдат извършвани проверки за минималните дълбочини на десетки участъци. Един от тях е участък (559км-570км) около остров Белене. ИАППД съставя точни карти за фарватера на реката в тези участъци. На фиг. 3 е предстане фарватера в участъка 559км-570км.     Фиг.3 Фарватер около остров Белене за Април 2018г.   ИЗВОДИ Изпълнителната агенция за поддържане и проучване на река Дунав е институцията отговорна за правилното и безопасно движение на водните машини и вече повече от 60 години успешно  успява да регулира водния транспорт  по втората по дължина река в Европа и единствена на континента, която тече от запад на изток е основна връзка за евтин транспорт  между изтока и запада, след като през 1992г. беше пуснат в експлоатация канала Рейн-Майн-Дунав.   