 ВЪВЕДЕНИЕ Традиционната досегашна комуникация между корабите и различни брегови служби, обслужващи корабоплаването се е осъществявала чрез радиовръзка, телефония, зрително наблюдение и други традиционни методи. Въвеждането, експлоатацията и поддръжката на речните информационни услуги (РИС) е нова и малко позната технология у нас. Този вид си-стеми  (RIS-  River  Information  Services)  са  предназначени  да  подобрят  безопасността  и ефективността  на  вътрешния  воден  транспорт,  чрез  оптимизиране  на  трафика  и  транс-портните процеси. Основни цели на речна информационна система са:   Подобряване на безопасността във вътрешните пристанища  и  реките;   Подобряване на ефективността на вътрешната навигация – оптимизиране  на управле-нието на ресурсите на водната транспортна верига, като се даде възможност за обмен на информация между кораби, шлюзове и мостове, терминали и пристанища;   По-добро  и  по-ефективно  използване  на  инфраструктурата  на  вътрешните  водни пътища – предоставяне на информация за фарватера;   Опазване на околната среда – осигуряване на информация за движението на трафика и транспортна информация с цел ефективно намаляване на бедствията;                                                  1 Докладът е представен на студентската научна сесия на 16.05.2018 в секция „Транспорт и машинознание“ с  оригинално  заглавие  на  български  език:  ”СИСТЕМИ  ЗА  ПОДОБРЯВАНЕ  БЕЗОПАСНОСТТА  И ЕФЕКТИВНОСТТА НА ВЪТРЕШНИЯ ВОДЕН ТРАНСПОРТ”    - 41 - PROCEEDINGS OF UNIVERSITY OF RUSE - 2018, volume 57, book 4.1.   По-добра интеграция на вътрешния воден транспорт в мултимодалните транспортни вериги, чрез точна и навременна информация в подкрепа на управлението на трафика.   ИЗЛОЖЕНИЕ Районът на действие на българската речна информационна система покрива целия бъл-гарски  участък  от  река  Дунав  благодарение  на  изградената  телекомуникационна  инфра-структура в шестнадесет комуникационни точки разположени по поречието на българска те-ритория - от станция Флорентин до станция Силистра. Посредством изградената телекому-никационна инфраструктура се осъществява пълен и непрекъснат пренос на всички данни и глас към РИС център, а от там и към един резервиращ център в град Варна.     В БУЛРИС са събрани следващите подсистеми:   Система за мониторинг и обследване на речното дъно;   Радиорелейна преносна мрежа (MCL);   Мрежова среда (WAN);   УКВ радио подсистема (VHF/ATIS);   Автоматична Идентификационна система (AIS);   Телефонна подсистема (VoIP);   Охранителна подсистема;   Визуализация на корабния трафик (VTT);   Известия до корабоводителите (NtS);   Електронни доклади (ERI);   Радарна подсистема;   Видео наблюдение на специфични участъци чрез термовизионни камери;   Система за кризисни ситуации с 3D моделиране;   Wi-Fi подсистема;  Системното  обследване  на  речното  дъно  е  от  значение  както  за  безопасността  на корабоплаването, така и за дейности по поддръжка на пристанишната инфраструктура и акватория. Извършването на специализираните обследвания се реализират чрез специално оборудван  моторен  кораб,снабден  с  измервателна  апаратура  и  компютърна  система. Многолъчевият ехолот, монтиран на борда, осигурява комплексна картина за дълбочините, за типа на дънните седименти, за наличието на различни обекти на дъното и редица други явления.    Фиг. 1 Катер „БУЛРИС”     - 42 - PROCEEDINGS OF UNIVERSITY OF RUSE - 2018, volume 57, book 4.1. Системата УКВ радио подсистема (VHF/ATIS) се състои от осем базови станции,които заедно с прилежащите им антени са разположени в обекти Флорентин, Лом, Оряхово, Сомо-вит, Свищов, Русе, Тутракан и Силистра. Тя има за цел да осигури непрекъснато радио-телефонно покритие в целия български участък от река Дунав. Във всяка базова станция има по три УКВ радиотелефона. Свързани с мрежовата среда те могат да се управляват дистанци-онно от РИС център Русе.      Фиг. 2 Технология и обхват на УКВ радио покритие БулРИС.  Телефонната подсистема се състои от тридесет VoIP телефона. Тази технология позво-лява пренасянето на глас (телефония) благодарение на инфраструктурата на интернет. Три-десет от телефоните са разположени във всички отдалечени обекти по поречието на река Ду-нав – осем базови станции и пет ретранслаторни точки. В РИС център Русе са инсталирани единадесет телефона, а останалите шест в резервиращият център във Варна.  Радарната подсистема използва два нови радара разположени в оперативен РИС център Русе и Оряхово. Подходящи радарни екстрактори са монтирани към съществуващите радарни системи на Главна дирекция ,,Гранична полиция“ разположени в обекти Куделин, Речна гара Видин, Долно Линево ,Свищов и Силистра, и чрез подходящи интерфейси свързани към тях подсистемата освен на местно ниво има възможност да се управлява от оперативен РИС център - Русе, където се събират, обработват и визуализират данните от всички радари. Системата за кризисни ситуации с 3D моделиране позволява, при възникване на инци-дент или спорна ситуация, точна възстановка на случилото се, чрез вземане на данни от опе-ратора от базата относно:    вид и габаритни размери на корабa;    скорост и посока на неговото движение;   предварително задаване на щормовата  и навигационната обстановка и въвеждането им върху 3D модела. Чрез системата известия до корабоводителите (NtS) Изпълнителна агенция “Морска администрация“довежда до знанието на всички корабоводители и останалите заинтересовани лица съобщения относно:   Известия до корабоплавателите;   Съобщения във връзка с водата;   Съобщения във връзка с леда(ледоход);   Съобщения във връзка с метеорологичните условия.   - 43 - PROCEEDINGS OF UNIVERSITY OF RUSE - 2018, volume 57, book 4.1. Системата за електронна обработка на документи на река – Single Window е система за електронна обработка на документите при пристигане и отплаване на кораби в /от речните пристанища на Република България. Автоматичната идентификационна система (АИС) работи в две направления: ,,кораб- кораб“ и ,,кораб – бряг“. Автоматичният обмен на данни в тези две направления се осъщест-вява като инсталирания на борда на кораба АИС транспондер излъчва малки пакети от данни обособени в следните групи:   статични данни;   динамични данни;   данни свързани с пътуването и съобщения за безопасност. Разположените на брега АИС базови станции, както и корабите в околността, които се намират в обхвата на УКВ радио вълните получават тази информация и могат автоматично да засичат, идентифицират и проследяват движението на плавателните съдове около тях. В режим ,,кораб-кораб“ корабните станции автоматично излъчват AIS съобщения по общ  УКВ  канал.  GPS  има  важна  роля  за  AIS,  тъй  като  предоставя  синхронизирано универсално време - UTC (единно системно време по GPS) и позиционна информация за отделните  плавателни  съдове.  Всеки  кораб  излъчва  своето  AIS  съобщение  и  получава съобщения  от  всички  кораби  в  УКВ  обхвата.  Получените  данни  от  съобщението  се декодират, а получената информация се изобразява на екрана на АИС корабното устрой-ство. Това  дава възможност на капитаните да добият ясна представа за навигационната обстановка в района и по този начин се намалява риска от сблъскване, чрез което се подпомага и увеличава безопасността на корабоплаването по вътрешните водни пътища.    В режим ,,кораб-бряг“ чрез бреговите АИС базови станции се получават данни от корабните АИС устройства на преминаващите кораби в обхват , като например: брой на корабния състав (дали самоходката пътува сама или към нея бордово има прикачени други секции), брой на екипажа, максимално газене на състава/тласкача , брой на пътниците (ако има такива), маршрута на плаване, пристанище на местоназначение, както и очакваното време на пристигане там – ЕТА(estimated time of arrival). Бреговата AIS базова станция автоматично изпраща запитване към AIS транспондерите на преминаващите кораби в нейния обхват, като по този начин осигурява бреговите служби с необходимата информация за корабите в района.    Фиг. 3.  Принцип на работа на AИС  Системата за визуализация и наблюдение на корабния трафик се реализира посред-ством интернет - базирания софтуер VTT- Vessel Traffic and Tracing system. Използвайки сис-темата VTT,  освен  информация  за  местоположението  на  желания  кораб(и)  в  реално  време,  се   - 44 - PROCEEDINGS OF UNIVERSITY OF RUSE - 2018, volume 57, book 4.1. получава и актуална информация за състоянието на фарватера, също така от навигационна гледна точка виждат разположението на всички речни и брегови знаци, което повишава безо-пасността при плаване и най-вече при преминаването на корабите през критичните участъци от реката. Също така от софтуера може да бъде получена информация засягаща транспорта и логистиката, което позволява по-точно планиране и проследяване на дадения рейс.    Фиг. 4. Визуализиране на корабния трафик в района на пристанище Русе.   ИЗВОДИ Речните информационни системи подобряват безопасността и ефективността на вътре-шния воден транспорт. Предоставянето на речни информационни услуги в реално време е важно  условие за намаляване на рисковете при преминаване на плавателни съдове през критични участъци по река Дунав като по този начин се повишава нивото на безопасност за корабоплаването.  РИС системите създават  условия за повишаване на ефективността на превозите по вътрешните водни пътища. БУЛРИС е важен елемент от комплекса от мерки за контрол и предотвратяване на замърсяванията по най-голямата европейска река.  Използването  на  информационни  технологии  в  управлението  на  логистични  и транспортни процеси е основен елемент от съвременните транспортни вериги. Системите за наблюдение на трафика, предоставят в реално време информация както на бреговите служби, така и необходимите данни за безопасно плаване на самите кораби: АИС данни, радарна картина и видео наблюдение с опция за термо картина.  Докладът отразява резултати от работата по проект № 2018 - ФТ - 02, финансиран от фонд „Научни изследвания“ на Русенския университет The report reflects the results of the project № 2018 - FT – 02, funded by the Research Fund of the University of Ruse  