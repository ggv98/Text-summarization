 ВЪВЕДЕНИЕ Хроничната обструктивна белодробна болест (ХОББ) е заболяване на белите дробове, което се характеризира с ограничение на въздушния поток в дихателните пътища - частично или напълно необратимо. Ограничението на въздушния поток се дължи на възпаление и деструкция на белодробната тъкан (паренхим), породено от вдишването на газове и частици от околната среда. Терминът хронична обструктивна белодробна болест (ХОББ) е въведен в началото  на  60-те  години  на  миналия  век  от  W.  A.  Brisco.  Той  подчертава  факта,  че  в заболяването са въвлечени не само дихателните пътища, но и белодробната циркулация и паренхим. (Briscoe WA, ES Nash, 1965) Съвременното название на болестта – ХОББ – се отнася за особена комбинация от респираторни  заболявания,  включващи  белодробен  емфизем  и  хроничен  обструктивен бронхит, които почти винаги са налице в различни степени на проява.  ИЗЛОЖЕНИЕ ХОББ е най-разпространената респираторна болест в света въобще и в около 50% от случаите диагнозата остава неразпозната a болните неадекватно лекувани.  В развитите страни ХОББ се диагностицира при 4% от мъжете и 2% от жените над 45-годишна възраст и според J. K. Stoller броят на болните от ХОББ в целия свят през 2000 г. е  10 Докладът е представен на студентската научна сесия на 28.05.2020г. в секция „Промоция на здравето“ с  оригинално  заглавие  на  български  език:  ХРОНИЧНА  ОБСТРУКТИВНА  БЕЛОДРОБНА  БОЛЕСТ  – КИНЕЗИТЕРАПИЯ.   - 56 - PROCEEDINGS OF UNIVERSITY OF RUSE - 2020, volume 59, book 8.5. бил  52  милиона,  а  починалите  –  2.74  милиона.  Според  СЗО  до  края  на  2020  година заболелите ще достигнат 600 милиона души. (Stoller JK., 2002) Тенденцията е през 2030 година тази болест да бъде трета по смъртност в световен мащаб.  Основна причина за ХОББ е тютюнoпушeнeтo. Данните от Европа сочат честота между 80-100/1 000 в зони с висока честота на тютюнопушене, като се смята, че близо 75% от болните  с  ХОББ  са  недиагностицирани.  Честотата  и  тежестта  на  болестта  нарастват  с възрастта,  сред  по-бедните  социални  слоеве  и  в  зони  с  повишено  замърсяване  на атмосферата. Около 6% от смъртните случаи при мъже и 4% при жени се дължат на ХОББ. В Европа ХОББ заема четвърто място, а заедно с астмата и пневмониите представляват трета по честота причина за смърт. България  е  на  първо  място  в  ЕС  по  брой  заболели  от  белодробни  болести. Регистрираната смъртност е 9/100 000 за жените и 32/100 000 за мъжете при общо 3280 смъртни  случая  годишно.  Според  данни,  публикувани  от  П.  Добрев,  1996  г.,  броят  на болните с ХОББ у нас е бил над 37 000 – цифра, която е далеч от сегашната действителност. (Dobrev, P., 1999) В последните години друг основен фактор стана зaмърcявaнeто c фини прaхoви чacтици. Чистотата на въздуха влияе пряко върху здравето. Ежегодно 7 млн. души в света умират от мръсен въздух. както и гeнeтичнaта прeдиcпoзиция.  Що  се  отнася  до  глобалното  ѝ  разпространение  и  мащаб,  се  счита,  че  11%  от населението е засегнато. Вече все по-често започва да се говори за ХОББ при болни в по-млада  възраст  (под  40  години)  и  за  ХОББ  при  непушачи.  Причина  за  тази  тревожна тенденция  са  така наречените  „биогорива“  и  замърсяването  на  околната  среда.  В  някои райони на България честотата на ХОББ вероятно е по-висока и от глобалната – над 11%. Разглеждайки  положението  с  диагностиката  и  лечението  на  пациентите  с  ХОББ  в България, правят впечатление няколко неща. Налице са квалифицирани пулмолози, правят се спирометрии, проследяват се пациентите чрез т.нар. диспансеризация. Въпреки това е голям броят на индивидите, чието диагностициране се пропуска, не на последно място и заради непълноценното взаимодействие с общо практикуващите лекари.   Фигура 1. Хронична обструктивна белодробна болест  Патоанатомия и патогенеза ХОББ е състояние на повтаряща се обструкция към въздушния поток при пациенти с белодробен емфизем и хроничен бронхит. Двете заболявания са различни, но в повечето случаи те са налице едновременно и не може да се каже кое от тях е водещо в патологичния процес. Може да се каже, че при някои пациенти преобладава бронхитната компонента на болестта, а при други - емфизема. (Фигура 1.)    - 57 - PROCEEDINGS OF UNIVERSITY OF RUSE - 2020, volume 59, book 8.5. Възникването на ХОББ се свързва най-вече с нарушаване на естествените защитни сили на дихателната система под въздействие на определени фактори. (Фигура 2.)  Факторите  са  екзогенни  (тютюнопушене,  професионални  прахове  и  химикали, замърсяване на атмосферата) и по-малко ендогенни (генетична предиспозиция, бронхиална хиперреактивност,  развитие  на  белия  дроб).  Те  са  две  групи:  сигурни  (с  установена причинно-следствена връзка) и вероятни. Тяхното влияние винаги е свързано с влиянието на околната среда, начина на живот и труд и особено с нивото на общите защитни сили на организма.    Фигура 2. Нарушения в бронхите и алвеолите  Типична  физиологична  характеристика  на  ХОББ  е  ограничението  в  експираторния въздушен поток, дължащо се на обструкция на дихателните пътища. Това ограничение е прогресивно и може да бъде придружено от бронхиална хиперреактивност. Главни симптоми са кашлица, храчки, задух, в началото само при физически усилия. Налице са: увеличаване на експекторацията, свиркане и хриптене в гърдите.  Клинично протичане Интензитета  на  симптомите  се  променя  няколко  пъти  годишно.  С  напредване  на болестта клиничните изяви стават по-изразени, интервалите между обострянията по-кратки, задухът прогресира и може да е налице и при покой. По-късно се установяват данни за клинично  проявена  дихателна  недостатъчност:  цианоза,  депреия,  отслабване,  безсъние, сутрешно главоболие, личностни промени, картина на нарушения в газообмена.  Фигура 3. Прогресиране на функционалните промени при ХОББ   - 58 - PROCEEDINGS OF UNIVERSITY OF RUSE - 2020, volume 59, book 8.5. Честотата и тежестта на болестта нарастват с възрастта. Болестта е по-честа сред по-бедните социални слоеве и в зони с повишено замърсяване на атмосферата. В България регистрираната смъртност е 9/100 000 за жените и 32/100 000 за мъжете при общо 3 280 смъртни случая годишно.  Обобщено, може да се каже, че заболеваемостта и смъртността от ХОББ са по-чести сред бялата раса и при мъжете. Делът на болестта нараства с възрастта и около 15-20% от пушачите заболяват от ХОББ на 60–70 годишна възраст. (Kostov K.,2007)  Кинезитерапия при ХОББ  Белодробната рехабилитация се интегрира в цялостния подход за лечение на болните и е  индивидуално  насочена  към  намаляване  на  тежестта  на  респираторните  оплаквания, оптимизиране на функционалното състояние, поддържане на болните в стабилно състояние, профилактика  на  усложнения  от  страна  на  други  органи  и  системи  и  намаляване  на икономическите  разходи  и  необходимостта  от  здравни  грижи.  Комплексното  лечение включва оценка на състоянието на пациента, провеждане на кинезитерапевтични процедури, обучение и психосоциална подкрепа. (GOLD, 2013) Кинезитерапията  зависи  от  клиничните  прояви  и  прогресирането  на  заболяването. Програмите за пулмоналната рехабилитация съчетават обучение и упражнения, имащи за цел да подобрят здравния статус и качеството на живот на пациентите с ХОББ. Тя е есенциална част от терапията на ХОББ.  Редица  автори  описват  наличната  връзката  между  нарушената  подвижност  на гръбначния  стълб  и  измененията  в  различни  стойности,  характеризиращи  дихателната функция. (Andreev A., Yanev S., 2014) Хронично болните лица се нуждаят от добре структурирани и фокусирани дългосрочно лечение и грижи, насочени към подобряване и поддържане на оптимално здравословното състояние и благополучие. Съответно, наред със съпътстващата медикаментозна терапия, ключова роля в комплексния характер на лечението има и провеждането на адекватна и дългосрочна комплексна кинезитерапия. (Karaganova I., 2014) Кинезитерапевтичната програма е специализирана програма, съчетаваща обучение в правилно дишане и респираторни упражнения, имащи за цел да подобрят здравния статус и качеството на живот на пациентите с хронични заболявания на белия дроб, респективно с ХОББ.(Bach,J.,2008) Пулмоналната рехабилитация е есенциална част от немедикаментозната терапия  на  ХОББ,  а  не  просто  възможно  (опционално)  допълнение.  (NICE,  2011) Рехабилитацията  на  болни  с  ХОББ  има  отношение  към  увеличаването  възможността  за извършване  на  физически  упражнения;  намаляват  се  епизодите  на  изразен  задух  и  се подобрява цялостният здравен и психически статус. При екзацербация кинезитерапията може да започне минимум 1 месец след oвладяване на острото състояние и след 6 месеца, ако е имало и хемоптое. Абсолютни  противопоказания за  прилагане  на  пулмонална  кинезитерапия  са: нестабилна аритмия; хипертензия, неовладяна от медикаментозната терапия; локомоторен дефицит (тежки деформиращи заболявания на опорно-двигателния апарат периферни съдови заболявания). (BTS Guideline, 2013)   Кинезитерапевтичната програма съдържа следните компоненти: Упражнения за горните крайници Увеличават силата и издръжливостта на мускулите на ръцете и раменете, опора за гръдния кош, подобряват дишането. Вследствие на подобрената координация на мускулите на ръцете нуждата от кислород при тези физически  дейности намалява. Голяма роля за поддържане и увеличаване на мускулната маса имат упражненията с уреди: топки, тояжки и гири. Движенията се извършват бавно, плавно, без да се стига до форсиране на дишането. (Karaneshev, G., 1991)      - 59 - PROCEEDINGS OF UNIVERSITY OF RUSE - 2020, volume 59, book 8.5. Упражнения за долните крайници Препоръчва се редовно и равномерно ходене пеш (в оптималния вариант – на чист въздух, сред природата) за 5-10 минути, 3-5 пъти седмично. Времето за разходка може да се увеличава плавно, като целта е да се върви, без да се налага да се спира за почивка.  Дихателна гимнастика – кардинална компонента от програмата На първо място стои възстановяването на правилния тип дишане: цикълът се състои от вдишване,  кратко  задържане  и  продължително  издишване.  Следващата  стъпка  е възстановяване на диафрагмалното дишане. Чрез максимално издишване на всичкия вдишан въздух се постига пълноценно разгъване на всички белодробни сегменти. Упражненията за носово  дишане,  за  укрепване  на  дихателната  мускулатура,  а  също  и  за  коремната мускулатура,  са  не  само  препоръчително,  а  задължително  условие  за  подобряване  на състоянието на пациентите с ХОББ. Подобряването на механичния елемент на дихателния процес има ключова роля в кинезитерапията на белите дробове. (Petrovska, J., 2006) Обучение за специфична промяна в начина на живот на болните Пациентите с ХОББ имат нужда да бъдат обучени как да следят сами състоянието си и кога да потърсят помощ от специалист.  Важно място в комплексната рехабилитация имат т.нар. сезонни профилактики. Във влажните мъгливи месеци, през които по принцип тези болни имат влошаване в състоянието е особено подходящо да се прави профилактика с преформирани  физикални  фактори.  С  най-добър  терапевтичен  ефект  е  прилагането  на променливо  импулсно  магнитно  поле,  което  действа  антиинфламаторно,  трофично  и аналгетично.(Ryazkova,  M.,  2002)  Болните,  които  провеждат  10-дневни  курсове  през месеците октомври и март, имат значително по-малко екзацербации в сравнение с години, в които не са правили профилактика. В рамките на физикалната терапия влиза и даването на указания за климатолечение. Особено подходящи са климатичните условия в Наречен и Велинград. Поради сериозните промени в температурите (високи температури), климатолечение в Сандански е желателно да се  провежда  от  октомври  до  май,  а  не  през  летния  сезон,  както  се  препоръчваше  по-рано.(Petrovska,  J.,  1999)  Морелечението  се  препоръчва  при  излагане  на  слънце,  но  под чадър, в часовете с по-ниска интензивност на лъчите. Противопоказани за климатолечение са пациенти с пулмофиброза и хемоптое, а преболедувалите белодробна туберкулоза – и за морелечение в първите 2 години от болестта.  Диета Въпреки че няма голямо значение на пръв поглед, храненето при ХОББ също има своите  специфики.  Изграждането  на  диетичен  режим  се  прави  с  оглед  на  основното  и съпътстващите състояния (ако има такива). Особено внимание се отделя на опитамалния прием на протеини, допълнителния прием на витамини А, С, Е и други и антиоксиданти, адекватната хидратация. (Celli B., 2008)  Психотерапия Редица  проучвания  доказват,  че  ниската  сатурация  при  пациенти  с  ХОББ  води  до чувство на потиснатост, отчаяние, депресия.(Rennard, S. 2002) Промяната в начина на живот за голяма част от болните е стресираща и води до загуба на социален статус, налага промяна на професия и т.н. Ролята на психотерапевта в комплексната кинезитерапевтична програма е да убеди пациента в смисъла на програмата и нейните реални ползи за живота му след поставянето на диагнозата ХОББ.( Ringbaek T., et al., 2012) Дозиране на натоварванията при пулмонална рехабилитация Честотата на провеждане на процедурите по кинезитерапия варират при различните автори – от ежедневно провеждани до един път седмично. Времетраенето на едно отделно занимание е между 10-45 минути. Интензивността е от 50-70% от върховата кислородна консумация (ниска до умерена интензивност) до максимално възможната толерирана (висока интензивност) Според други автори, продължителността  на кинезитерапевтичната процедура е 30-60 min., а отстоянието  между процедурите – 48 часа. Честота е минимум 2 пъти седмично.   - 60 - PROCEEDINGS OF UNIVERSITY OF RUSE - 2020, volume 59, book 8.5. Изпълняването на регулярна физическа активност 5 пъти седмично по 30 min. е част от общата програма за здравословен живот.( Keyser, R., et al., 2007) Продължителност на програмите по кинезитерапия Оптималната  продължителност  на  заниманията  с  целенасочени  терапевтични упражнения все още е обект на обсъждане и дискусии.  Някой автори препоръчват: 6-12 седмици годишно (оптимално: 12 седмици); минимум 12 процедури под наблюдение на специалист; при обективни причини може да се намали до 6 седмици; при някои пациенти – на 4 (индивидуализиран подход).    ИЗВОДИ Прилагането на кинезитерапия има доказан ефект за подобряване общото състояние на пациента. Клинично се подобряват симптомите на задух и физическа умора, увеличават се   възможностите  за  физическо  натоварване.  При  изразена  депресия  се  подобрява състоянието и намалява степента на задуха. Увеличава се мускулната сила на ангажираните с физическа активност сегменти. Подобрява се качеството на живот. Увеличава се и степента на самообслужване на пациента. За постигане на реални резултати от кинезитерапията е необходимо активно сътрудничество между пациента и кинезитерапевта. Изпълняването на упражненията в домашни условия и цялостната  промяна  в  начина  на  живот  са  неотменна  част  от  терапевтичния  и рехабилитационен подход при ХОББ.    