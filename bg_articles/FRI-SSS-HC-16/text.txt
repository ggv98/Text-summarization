 ВЪВЕДЕНИЕ През  2019  г.  светът  беше  заплашен  от  непознат  до  този  момент  коронавирус,  идентифициран от китайски учени и наречен SARS-CoV-2. Към днешна дата (08.05.2021г.), по данни на Световната здравна организация (СЗО) смъртните случаи следствие на боледуване от Ковид-19 са 3 250 648. От началото на 2020 г., в България бяха взети мерки за забавяне на разпространението  на  вируса,  като  част  от  тях  включваха  и  преустановяването  на присъствената форма на обучение за ученици и студенти. От месец март 2020 г. до началото на месец септември, студенти от всички специалности в България провеждаха практики, лекции,  конференции и  други  форуми  онлайн.  През  месец  септември  на  същата  година временно студентите се върнаха в университетите, но присъственото обучение продължи само за два месеца. От края на 2020 г. до днес, обучението се провежда онлайн, с изключение на някои клинични упражнения, които при строги противоепидемични мерки се провеждат присъствено в болничните заведения. За да отговорим на въпроса ЗА или ПРОТИВ онлайн формата на обучение, първо трябва да се спрем на някои теоретични обосновки относно дистанционните  форми  на  обучение  и  терминологичното  разнообразие,  свързано  с електронното обучение като обобщаваща образователна концепция за учене с компютър.  Несъмнено  образованието  в  дигиталния  свят  следва  еволюционни  технологични процеси,  поради  което  в  научните  източници  се  появява  терминологично  разнообразие, свързано с електронното обучение. В научната литература съществува значителен набор от дефинитивни твърдения за електронното обучение. В основата на тяхното съдържание са описани същностните характеристика на този процес (Hristova, T., 2020). Според научните източници този процес е съвкупност от обучителни практики и инструменти, определени като „информационна  и  комуникационна  технология,  работеща  посредством  интернет,  която  30 Докладът е представен на студентската научна сесия на 19.05.2021 г. в секция „Здравни грижи“  с оригинално  заглавие  на  български  език:  ОНЛАЙН  ОБУЧЕНИЕ  ПРИ  СТУДЕНТИ  ОТ  СПЕЦИАЛНОСТ МЕДИЦИНСКА СЕСТРА ПО ВРЕМЕ НА ПАНДЕМИЯ – ЗА ИЛИ ПРОТИВ.   - 172 - PROCEEDINGS OF UNIVERSITY OF RUSE - 2021, volume 60, book 8.5. осигурява електронен обмен на информация с учебна цел, по всяко или в точно определено време“ (Moore, M., 2018). През  1997  година  Джордж  Хил  извежда  следното  определение  за  дистанционно обучение: „Напътствия към човек, който се обучава на различно място и време от това на преподавателите или другите обучаващи се“. През същата година изследователят Б. Уилис допълва,  че:  „Дистанционно  обучение  има,  когато  преподавателят  и  обучаващите  се  са отделени физически и когато технологиите в съчетание с директно общуване се използват  за осъществяване на връзка между двете страни“ (Moore, M., 2018). В своята книга „Педагогика на XXI век“ Лазарова С. и Лазаров Л. описват наличните технологии, използвани в електронното дистанционно обучение, разделени в две големи групи  – синхронна и асинхронна (Lazarova, S., Lazarov, L., 2017). Синхронната технология предполага субектите в обучението да участват в процеса по едно и също реално време, което изисква специфична организация и точен график. Тази дистанционна форма създава усет за конвенционална академична подготовка в утвърдените  присъствени основни организационни форми при теоретично и практическо обучение: лекции и  семинарни  упражнения,  въпреки  съществуващото  пространствено  разделение.  Ефективността  при  тази  технология  зависи  от  качественото  планиране  на  дейността, организацията на групата, подходите при провеждане на занятията Асинхронната технология е процес, при който обучението е в различно време, а участниците имат възможност да използват предоставените материали по собствен график, т.е. не е задължително субектите да се включват едновременно в точно определен времеви диапазон  Основно  преимущество  на  асинхронното  обучение  пред  синхронното  е самостоятелността на студентите, които сами определят темп и ритъм на учене. При тази технология  обучаемите  задължително  трябва  да  притежават  компютърна  грамотност  и практически умения за работа с определени програмни продукти за решаване на разнородни образователни задачи. Приемайки фактите, че живеем, учим, работим в безпрецедентна обстановка, огромно предизвикателство,  пред  което  се  изправят  образователните  институции  се  свързва  с реализация на обучение по начин, който максимално да доближава естествената, присъствена учебна работна атмосфера. За целта на дистанционното обучение, в Русенския университет е разработена интернет-базирана система, в която са позиционирани и се поддържат учебни материали и ресурси в четири равнища на технологична осигуреност и чрез която се поддържа и: ✓  организацията и провеждането на дистанционното обучение; ✓  интегрирана база с персонални данни, учебни програми и виртуални учебни материали, задачи и тестове. На  сървърите  на  университета  е  инсталирана  платформата  BigBlueButton,  която представлява система за онлайн обучение, създаваща видеоконферентен канал за синхронна комуникация. Администрира се през служебен акаунт в системата на Русенския университет. Връзката е достъпна от всеки мобилен и стационарен компютър, таблет, смартфон – през персонален електронен профил. От студентите се изисква да се присъединят към синхронната аудиовизуална среща по график, в определен ден и час. За осигуряване на високо качество при провеждане на обучението е необходимо наличие на стабилна свързаност с Интернет. Към настоящия момент в обучението на студентите се използват смесените варианти на обучение, включващи синхронна и асинхронна форма, но всички те в научната литература се свеждат до общото разбиране, че това е комбинация от среди за обучение, която изисква от субектите  в  обучението  да  имат  компютърна  грамотност  и  компетенции  за  работа  с определено програмно осигуряване. Ключова роля за верифициране на системата имат обучаемите, изразявайки мнението си, по отношение на педагогическата ѝ ефективност, с което да я припознаят като естествена обучителна среда и да я посочат като пълноценна. Установяване на нивото на студентската удовлетвореност е един от инструментите за измерване на качеството на обучение. В своята студия на тема „Проучване удовлетвореността   - 173 - PROCEEDINGS OF UNIVERSITY OF RUSE - 2021, volume 60, book 8.5. на студенти от неприсъствената форма на обучение в условията на извънредно положение“, Димитров, М. (2020) цитира Applegate (1997) където удовлетвореността е дефинирна като „индивидуална емоционална реакция на ползващите определена услуга“, а Franlin и Nitecki (1999) детайлизират, че „удовлетвореността представлява опита на ползвателите“ (Dimitrov, M.,2020). Измерването на студентската удовлетвореност е наложително в този случай, защото тя е индикатор и катализатор на следващи процеси, свързани с актуализация и модернизация на  представената  хибридна  форма  на  обучение.    Разбираемо  е,  че  всичко  това  пряко рефлектира и върху качеството на академичната подготовка, като един от основните му показатели е студентската удовлетвореност. Много специалности имат дистанционно обучение от години, но не и регулираните специалности и особено в медицината. Причината е, че обучението е специфично и он-лайн комуникацията не е подходяща.   ИЗЛОЖЕНИЕ С научна цел през месец април 2021 г. е проведено анкетно проучване сред  45 студенти, специалност медицинска сестра, които са в различни курсове на обучение. Участниците изучават специалност медицинска сестра към факултет „Обществено здраве и здравни грижи“ в РУ „Ангел Кънчев“.  Анкетната карта съдържа 7 въпроса, от които 6 от затворен тип и 1 с отворен отговор, с цел получаване на информация относно задоволителността на студентите от дистанционното обучение, сигурността в придобитите знания и техните предпочитания за провеждането на обучението им. Във въпроса от отворен тип, те отговарят от колко време провеждат обучение дистанционно.  От първият въпрос, който цели да ни запознае с курса от обучение, в който е студента, има данни за двадесет и шест студенти от 1-ви курс, трима студенти от 2-ри курс и шестнадесет студенти от 3-ти курс взели участие в анкетирането. Поради малкият брой студенти от втори курс, включили се в проучването, резултати от анкетите им са включени към резултатите от трети  курс.  Следващият  въпрос,  който  дава  представа  от  колко  време  студентите  са  в дистанционна форма на обучение най-честите отговори са – една година, или от самото започване на обучението си (за студентите от първи курс). Друг от въпросите ни запознава с броя на работещите студенти (само тези от тях, които работят в болнична среда, докато се обучават). От тях 14, които съставляват 31 % работят и те са основно от трети курс. На  въпроса  дали  успешно  успяват  да  проведат  обучението  си  онлайн  студентите отговарят предимно с „да“ (80% от анкетираните), отговор „не“ се среща при едва седем студенти (15,5% от анкетираните), „не мога да преценя“ заема 4,4 % (Фиг. 1).  Ефективно ли провеждате дистанционното обучение?4%16% ДаНеНе мога да преценя80% Фигура 1. Ефективност на дистанционното обучение  Въпрос, който има съществено значение за това проучване сред студентите е „Чувствате ли се сигурни в знанията и уменията придобити по време на обучение в електронна среда?“.   - 174 - PROCEEDINGS OF UNIVERSITY OF RUSE - 2021, volume 60, book 8.5. Отговорите, които анализираме влизат в противоречие с отговорите на студентите за това как биха желали да продължат обучението си. В таблица 1 са представени резултатите по курсове.  Таблица 1. Удовлетвореност от онлайн обучението. Чувствате ли се сигурни в знанията и         уменията, придобити в обучението в  Да  Не  Не мога да  Общо електронна среда?  преценя Кой курс сте?  Първи  4  11  11  26  Трети  10  5  4  19  Общо  14  16  15  45  При  студентите  от  първи  курс  наблюдаваме  най-голяма  несигурност  в  знанията, множеството  от  анкетираните  студенти  първокурсници,  които  до  сега  са  провеждали обучението си изцяло онлайн, поради пандемията от Ковид-19, не се чувстват сигурни в знанията си или не могат да преценят дали са сигурни или не. Студентите от трети курс на обучение  са  най-сигурни  в  знанията  си,  причината  за  което  е,  че  обучението  им  се  е провеждало присъствено до месец март 2020 г.  В  следващото  сравнение  представено  в  таблица  2  виждаме  отговорите  относно предпочитанието онлайн или присъствено да продължи обучението и отново ефективно ли се провеждат онлайн практическите упражнения и клиничната практика. Студентите, които са отговорили положително на въпроса ефективно ли е обучението в електронна среда са 36 на брой от които 50% желаят да се върнат към присъствена форма на обучение. Интересното в тази таблица е седемте студента, които са отговорили, че не успяват ефективно да проведат обучението си оналайн, но все пак повече от половината от неудовлетворените студенти, нямат желание да се върнат към присъствена форма на обучение.   Таблица 2. Сравнение между удовлетвореността на студентите и желанието им в каква форма да продължат обучението си. Как бихте предпочели да завършите       обучението си?  Онлайн  Присъствено  Общо Успявате ли да         проведете ефективно  Да  18  18  36 ПУ/КП?  Не  4  3  7  Не мога да преценя  0  2  2  Общо  22  23  45  Попитахме студентите и как биха предпочели да се проведат изпитите им – присъствено или онлайн. Отговорите им са представени в таблица 3.  Таблица 3. Провеждане на изпити Как  бихте  предпочели  да  бъдат       проведени изпитите ви?  Онлайн  Присъствено  Общо Кой курс сте?  Първи  18  8  26   Втори и трети  10  9  19   Общо  28  17  45  Дистанционната форма за провеждането на изпити е предпочитана пред присъствената, като най-голям е процента на първокурсници избрали тази форма за изпитване (64%), също при тях се наблюдава и малък превес при желаещите изпитите да се проведат присъствено в сравнение със студентите от втори и трети курс. В процентно съотношение желаещите да   - 175 - PROCEEDINGS OF UNIVERSITY OF RUSE - 2021, volume 60, book 8.5. бъдат изпитани пред екрана са 62%, а студентите предпочели предпочели изпит в реална среда  са 38%. Резултатите са на база отговорите на 45 участника в анкетирането.  ИЗВОДИ  От проучените източници и анализа на резултатите от анкетното проучване се откроиха следните изводи и заключения: •  В световен мащаб епидемията от Ковид-19 взе много жертви и преминаването към дистанционна  форма  на  обучение  беше  от  голямо  значение  за  намаляне  на  броя новозаразените и/или смъртни случаи следствие на вируса. •  Предприетите  мерки  от  своя  страна  повлияват  негативно  върху  усвояването  на професионални  знания,  умения  и  компетенции  от  студентите  по  здравни  грижи, специалност  Медицинска  сестра.  При  голяма  част  от  тях  практическите  форми  на обучение са провеждани он-лайн, което води до изоставане в практическото усвояване на основни професионални знания и умения. •  Онлайн  обучението  е  предпочитан  начин  за  обучение  сред  изследваните  студенти, въпреки че много от тях не са сигурни в знанията, които получават по време на този вид обучение. Това във всеки един момент от упражняването на професията може да ги постави в ситуация, в която не знаят и не могат да действат правилно. •  Дистанционната форма на обучение се отрази негативно върху обучението на студентите –  специалност  Медицинска  сестра  и  доведе  до  липса  на  професионални  знания  и практически  умения,  което  ще  направи  бъдещите  специалисти  несигурни  в  реална работна среда.  