 ВЪВЕДЕНИЕ По своята същност аутизмът спада към групата на генерализираните разстройства на развитието. Аутизмът е нарушение в развитието, което засяга способностите за общуване и отношението към околните. Характерно за състоянието аутизъм, както при децата, така и при възрастните е, че те не са в състояние да общуват по адекватен начин. Наблюдават се поведенчески и емоционални особености, възникващи преди 3 год. възраст. Нарушени са способностите им да създават приятелства и да разбират чувствата на другите. При голяма част от тях се наблюдава и липса на страх при реални опасности, повишена  или  понижена  чувствителност,  внезапни  безпричинни  изблици  на  плач, непоносимост към допир, проблеми с храненето и съня. Хората с аутизъм често могат да имат  и  забавено  интелектуално  развитие.  Всички  с  това  състояние  трудно  разбират заобикалящия ги свят. Аутизмът има голямо отражение върху дейностите от ежедневието на деца в училищна възраст. Ерготерапевтите са част екипа, който работи с деца с аутизъм. Затрудненията в изпълнението на дейностите са основен обект на ерготерапията. Проявите на заболяването водят до изоставане или затруднения в ежедневните дейности на децата.  ИЗЛОЖЕНИЕ Отражение на аутизма в ежедневните дейности при деца в училищна възраст Детският  аутизъм  се  свързва  с  имената  на  Лео  Каннер  и  Ханс  Аспергер,  които независимо  един  от  друг  правят  публикации  по  въпроса  съответно  през  1943  и  1944. Аутизмът е вид генерализирано разстройство, което засяга развитието на мозъка, оттам и  17 Докладът е представен на студентската научна сесия на 28.05.2020г. в секция „Промоция на здравето“ с оригинално заглавие на български език: ОТРАЖЕНИЕТО НА АУТИЗМА В ЕЖЕДНЕВНИТЕ ДЕЙНОСТИ НА ДЕЦА В УЧИЛИЩНА ВЪЗРАСТ.   - 101 - PROCEEDINGS OF UNIVERSITY OF RUSE - 2020, volume 59, book 8.5. поведението на човека. Обикновено се появява през първите три години от живота като абнормно развитие със специфични характеристики. При децата, които нямат проблем с речта  или  интелекта,  проявите  проличават  в  училищна  възраст  (като  проблеми  със социалната  адаптация,  обикновено  към  училищните  правила  или  взаимоотношенията  с връстници). Засяга 4 пъти повече момчета отколкото момичета.  През последните 20 години в Европа и САЩ се отбелязва многократно увеличение на случаите на разстройства от аутистичния спектър. В България няма точна статистика за броя на  децата  с  аутизъм.  По  данни  на  Световната  здравна  организация,  разстройства  в аутистичния спектър имат от един до шест на 1000 души. - 16 000 официално диагностицирани деца - Засегнати 60 000 души Проблем  в  България  е,  че  често  разстройствата  от  аутистичния  спектър  остават неразпознати в най-ранната възраст.  Нарушенията могат да сe обобщят в три основни сфери (триада на нарушенията, фиг.1). социални  взаимоотношения     комуникация въображението и    символичните игри - стериотипни  Фигура 1. Триада на аутистичните нарушения  • Нарушения  в  социалното  взаимодействие  -  затруднения  в  социалните  връзки (например дете с аутизъм изглежда резервирано и безразлично към другите хора); • Нарушения в комуникацията – нарушения във вербалната и невербална комуникация (неразбиране значението на жестовете, мимиките и тона на гласа); • Поведенчески  нарушения  -  ограничени,  повтарящи  се  и  стереотипни  модели  на поведение, интереси и дейности, както и съпротива на всеки опит за промяна в рутинните дейности. Децата с аутизъм имат затруднения с творческите игри и въображението.  Нарушения в сензорната интеграция Според теорията на Джийн Еърс за сензорната интеграция, това е процес на преработка на информацията от сетивата, преработка и получаване на адаптивен отговор. Нарушенията се наричат сензорно интегративна дисфункция (СИД).  Сензорната  интеграция  също  е  от  съществено  значение  за  уменията  за  двигателно планиране, които нужни за игровите дейности, характерни в предучилищна възраст. На тази възраст децата играят, като конструират и манипулират предмети и материали, което изисква не  само  внимание  и  оптимална  будност,  но  и  двигателно  планиране  и  двустранно интегриране. (Case-Smith, 1999) Сетивни и сензомоторни интегративни затруднения, като диспраксия, също могат да допринесат за нарушения в по-висши социални функции (Baum et al., 2015). Децата с аутизъм имат много нарушения в развитието и затруднения в ежедневните дейности. „Дейността включва съвкупност от действия и задачи от ежедневния живот с наименование и организация, както и със смисъл и значение за отделния индивид и култура“. (Townsend et al, 2002). Сферите на дейност при ерготерапията се разделят на три групи, които  са  самообслужване,  продуктивност  (при  децата  това  са  училищните  дейности)  и   - 102 - PROCEEDINGS OF UNIVERSITY OF RUSE - 2020, volume 59, book 8.5. игрите/свободните  занимания.  При  децата  с  разстройство  от  аутистичния  спектър  се наблюдават нарушения във всяка една от трите сфери.  Самообслужване: По-голямата част от децата имат необходимостта от асистиране в ежедневните  дейности,  като  ходенето  до  тоалетна,  обличане  и  събличане,  хранене.  Те объркват дрехите, тяхната последователност и частите от тялото си. Голяма част от децата с аутизъм така и не се научават да ходят до тоалетна. Затруднява се развитието на предметно-практическата дейност и овладяване на навиците за самообслужване.  Праксисът  при  аутистите  също  е  нарушен.  Те  имат  трудности  в  планирането  и изпълнението  на  движенията.  Тези  трудности  се  засилват  при  изпълнението  на  задачи, изискващи социални имитационни двигателни и предметни действия. Дефицитът в праксиса повлиява  извършването  на  много  ежедневни  действия  на  детството,  като  игри  и  спорт, каране на велосипед, хвърляне и ритане на топка, използване на ножица, изпълняване на жестове.  Нарушенията  в  координацията  око-ръка  затрудняват  по-късно  развитието  на професионалните умения и независимото функциониране. Задоволяване  на  основни  физиологични    потребности  като  хранене,  спане,  лична хигиена са голям проблем при такива деца.  Продуктивност:  При  деца  на  тази  възраст  се  очаква  да  помагат  в  готвенето, пазаруването и почистването, но тези дейности са изключително трудни за усвояване. При децата  с  аутизъм  се  наблюдават  проблеми  в  училищната  среда.  Трудноста  при  четене, словесното  изразяване  и  разбиране  са  основни  предизвикателства.  Те  имат  големи затруднения в комуникацията с околните– писмена и говорима. По-голямата част от децата страдат от липса на реч. Особени трудности изпитват при овладяване на писмени навици, което се дължи на апраксия. За разлика от нормалните деца и тези с умствена изостаналост, аутистите използват ограничено  езика  в  процесите  на  мислене.  Тези  деца  не  могат  да  изразяват  нуждите  и желанията си, което в училищна среда е голяма пречка. Поведенческите проблеми, свързани с  аутизма,  могат  да  се  проявят  в  класната  стая  под  различни  форми:  детето  изпитва затруднения при разбирането на поставените задачи, следването на инструкциите на учителя, социализирането със съучениците, участието в игри, долавянето на нюанси в тона на гласа и лицевите изражения на хората и др. Фините двигателни умения са критично важни за писане, рисуване, рязане, поставяне и манипулиране на малки предмети. Големите групи с деца влияят неподходящо на деца с аутистични прояви. Децата лесно се разсейват, намират проблем в съсредоточаването. Едно дете с аутизъм не може да стои мирно на чин в рамките на всички часове, то има нужда от повече почивки и движение.  Всички деца имат право да получат образование и да бъдат включени в училищната система.  Учениците  с  аутизъм  обаче  са  в  риск  от  социално  изключване  в  училище,  в допълнение към риска от здравословни и социални проблеми (Brede, Remington, Kenny et al., 2017) Игри/свободни занимания: Игрите на тези деца също са нарушени. Те основно се разгръщат в стереотипно поведение и неадекватност. Често те манипулират по особен начин с играчките или обектите - не по предназначение, без творчество и въображение. Тези деца не могат да имитират и да използват абстрактна пантомима. Дейностите и игрите са ригидни, повтарящи се и монотонни. Често още от ранното и средно детство се срещат феномени на ритуали и повтарящо се поведение. Тези деца се въртят, удрят и подреждат обектите в редица. Показват необичайна привързаност към неодушевени предмети. Стереотипиите, маниеризмите, гримасниченето са често  наблюдавани  явления,  особено  когато  детето  е  само.  Аутистичните  деца  се противопоставят на промените в дома.  Някои  се  забавляват  с  въртене,  клатене,  движения  нагоре-надолу  и  др. Хиперактивността е чест поведенчески проблем при малките деца с аутизъм. Агресивността и избухванията се наблюдават без видима причина или като резултат от настъпила промяна в   - 103 - PROCEEDINGS OF UNIVERSITY OF RUSE - 2020, volume 59, book 8.5. обкръжението. Често е намалено вниманието до почти пълна неспособност за фокусиране върху определена задача, проблеми в храненето и овладяването на тазови резервоари. При  аутистите  се  установяват  ограничени  и  намалени  основни  двигателни  умения. Специфични  дефицити  се  откриват  в  двигателното  имитиране,  баланса,  координацията, речевата артикулация и др. Те например не могат да скачат на един крак, имат трудности при прескачане и преодоляване на препятствия, не могат да хвърлят топка в цел. Моторните двигателни умения се използват за скачане, ритане, хвърляне, бягане и прескачане. Леки до умерени проблеми в тези области, които се наблюдават в повечето хора с аутизъм, могат да създадат тежки предизвикателства в класната стая, детската площадка, и игралното поле (сред другите места, свързани с училището). Моторното планиране е друго важно, свързано с това предизвикателство. Деца, юноши и възрастни с аутизъм имат затруднения със социалната комуникация. Понякога трудностите са много очевидни и тежки, но дори и за аутистично дете с добри езикови умения социалното мислене може да бъде изключително предизвикателно.   Собствени наблюдения по проблема  Представени са проблемите на пет деца с аутизъм в училищна възраст. Наблюденията са  направени  по  време  на  преддипломен  стаж  на  студенти  по  ерготерапия  от  Русенски университет „Ангел Кънчев“ в различни социални услуги. Тази първоначална информация е база за правилното формулиране на цели и съставяне на план за последваща интервенция. Разгледани са затрудненията в трите сфери на дейности, които са в резултат от техните аутистични симптоми и нарушения.  Таблица 1. Дейностни нарушения на изследваната група деца Инициали  Симптоми,  Затруднения в  Затруднения  в  Затруднения  в Диагноза,  поведение  училищни  игри  самообслужване год.  дейности Л.П -  Хиперактивно  Хващане и  Хващане и  Миене на зъби Аутизъм -  Нарушена реч  писане с  хвърляне на топка  Закопчаване на яке 7 год.  Стереотипно  химикалка  Качване и слизане  (тик так поведение  Четене  по шведска стена и  /обикновени Изоставане в  Чертане на  сваляне на  копчета) езиково-говорно  линии (права  предмети от нея  Връзване на връзки развитие и  л иния)  (топки или  Оправяне на комуникацията  играчки)  леглото Н.П -  Хиперактивно  Изрязване на  Прескачане на  Обличане на блуза Аутизъм -  Нарушена реч  фигури  с  конуси и  Обуване на 7 год.  Стереотипно  ножица  преминаване през  панталон/дънки поведение  Рисуване на  меки модули  Обуване на чорапи Изоставане в  фигури  Събиране на числа  Връзване на връзки езиково-говорно  Четене и  или букви с развитие и  следене на  подвижна комуникацията  текста  платформа Д.  -  Изоставане в  Писане на  Хващане и  Ходене до аутизъм  -  езиково-говорно  букви и цифри  хвърляне   тоалетна  7г.  развитие и  Рисуване на  Скачане и  Обличане и комуникацията   фигури   прескачане  събличане  Стереотипно  Четене и  Редене на дървени  Обуване и събуване поведение.   следене на  пъзели  на обувки Хиперактивно  текст  - еднотипна игра с  Лична хигиена   - 104 - PROCEEDINGS OF UNIVERSITY OF RUSE - 2020, volume 59, book 8.5. Двигателни  Изрязване с  предмети  Хранене нарушения   ножица  -не проявява Емоционални  интерес към игри проблеми СИД М.-  Хиперактивно  Писане   Строене на кула от  Хранене  аутизъм  -  Стереотипно  Четене  кубчета  Лична хигиена 8г.  поведение   Захващане на  Скачане и клякане  Тоалетна  Нарушена  финни  Прескачане  Обличане и комуникация и реч  предмети  Редене на пъзели   събличане Емоционални  Изрязване с  Хващане и  Обуване и събуване проблеми  ножица  хвърляне на топка  на обувки Двигателни  Стереотипни игри нарушения  и повтарящи се СИД  действия -не проявява интерес към игри  И.  -  -хиперактивно  -затруднения  -хвърляне и  -обличане на блуза аутизъм  -  -емоционални  при писане  хващане на топка  -връзване на 12г.  проблеми  -четене   -скачане и  обувки -нарушена реч  -слушане и  прескачане -необичайни  разбиране   -игри с интереси  въображение  -СИД  Дейностните  затруднения  на  представените  в  таблица  деца  се  припокриват  или  са еднакви, тъй като децата с аутизъм имат сходно развитие и сфери на нарушения. Основното при тези деца са проблемите с комуникация, породени от това, че имат нарушена реч и липса на  социални  умения.  Те  намират  много  затруднения  в  училищните  дейности,  поради забавеното  си  развитие.  Например  хиперактивността  на  тези  деца  води  до  проблема  за продължително седене на чин. Тези деца имат проблеми в писането, четене и извършване на дейности, които изискват финна моторика - те не разбират необходимото и имат нарушения в моториката си.  Децата с аутизъм имат големи проблеми в самообслужването, като тоалетна и обличане и събличане. Тези деца имат нарушения в координацията око-ръка и мисловните дейности. Нарушена е също и тяхната перцепция. Поради тяхната сензорно-интегративна дисфункция, децата с аутизъм срещат големи проблеми в училищната среда - групи от хора, шумна и пълна със стимули среда.   ИЗВОДИ Децата  с  аутизъм  имат  различни  нарушения,  които  допринасят  до  проблеми  в извършването на дейностите от ежедневието. Тези деца намират и проблеми с образованието в училищна среда. Развитието им е по-бавно от на децата в норма и често в масови училища наблюдаваме  забавяне  в  развитието  на  дете  с  аутизъм,  отколкото  някакво  развитие  и подобрение – случаите на обратното са минимални.  Аутизмът дава голямо отражение на дейностите от ежедневието на деца в училищна възраст. С тези деца е необходима индивидуална и добре (последователно) структурирана програма.  Дейностите  трябва  да  се  изпълняват  по  стъпки  и  детето  да  има  яснота  от последователността. Ерготерапията има съществена роля в улесняването на дейностите и предоставяне на подкрепа на деца с аутизъм в училищна среда.   - 105 - PROCEEDINGS OF UNIVERSITY OF RUSE - 2020, volume 59, book 8.5. 