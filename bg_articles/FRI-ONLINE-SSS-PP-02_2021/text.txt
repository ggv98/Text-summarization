 Ние се раждаме със способност да се учим. Ж. Ж. Русо  ВЪВЕДЕНИЕ Настъпилите  през  последните  две  десетилетия  значителни  промени  в  науката, икономиката, културата и образованието, поставят редица нови въпроси пред педагозите и родителите на  деца в  начална училищна възраст. Поставено е  началото на  нов  етап в развитието на обществото ни, в което днешните деца и бъдещите граждани на странати ни, трябва да са не само добре образовани и технически грамотни, но и осъзнати и приспособими личности. Образованието и възпитанието са неразривно свързани компоненти на учебно-възпитателния процес, които изискват от събременните подагози както добра теоретична подготовка и огромен запас от знания, така и редицаличностни качества и умения за работа с децата в  начална училищна възраст. Едни  от  най-съществените им  умения са  тези  за мотивация на децата и създаване у тях на желание за учене/потребност от учене/ и за справяне с различните демотивиращи младите личности ситуаци, състояния и проблеми.  ИЗЛОЖЕНИЕ Възрастова специфика на началната училищна възраст. Причини за смущения в учебно-възпитателния процес в началното училище Постъпването на децата на училише е важен етап от живота и развитието им, както във физически, така и в емоционален и когнитивен аспект. Неслучайно началото на т.нар. от Зигмунд Фройд латентен стадий от психосексуалното развитие на детето съвпада с началото на етапа на възпитаване в трудолюбие и овладяване на повечето ценни социални умения, който е един от осемте етапа на психосоциалното развитие на личността, описани от Ерик Ериксън. Предизвикателсвата, пред които е изправен малкият човек по време на развиването на своите компетентности, са от различно естество и характер и понякога този период на личностна криза преминава твърде бурно и при неблагоприятно развитие води до ниска самооценка на  2 Докладът е представен на студентската научна сесия на 21.05.2021 г. в секция „Педагогика и психология“ с оригинално заглавие на български език: МОТИВАЦИЯ ЗА ПОСТИЖЕНИЯ И СМУЩЕНИЯ В УЧЕБНО-ВЪЗПИТАТЕЛНИЯ ПРОЦЕС В НАЧАЛНОТО УЧИЛИЩЕ. - 17 - PROCEEDINGS OF UNIVERSITY OF RUSE - 2021, volume 60, book 6.2. детето, формиране на усещане за малоценност, загуба на мотивация за справяне с процеса на учене, както и до различни прояви на агресивно или депресивно поведение. „Драмата на индивида, свързана с неговата обреченост да бъде жертва на своите влечения – при Фройд, се заменя с оптимистичното разбиране, че кризите са само един зов, предизвикващ индивида към израстване и преодоляване на жизнените трудности.“ (Stamatov, R., 2000) Какви са познавателните способности на учениците в началните класове? У децата на 6-7 години възможностите на преднамереното и на непреднамереното запомняне започват да се изравняват. Все още на децата им е трудно да запаметяват смисли и им е по-леко да помнят наизуст. Седемгодишното дете може да съставя добър разказ по серия от картинки. С възрастта тези умения се подобряват. Децата на 7 години вече притежават богат репертоар от житейски понятия. Те детайлно познават своето всекидневие, чието разбиране бива организирано чрез обобщени събитийни репрезентации и детайлни информации. Такъв добре структуриран жизнен опит може да се попълва и с елементарни научни понятия. Детското мислене става по-разгърнато и гъвкаво. Детето в начална училищна възраст разбира интуитивни свойствата на числата и числовия ред. То често се децентрира в различни ситуации и така може да застане на гледната точка на друг човек. Седемгодишното дете преви разлика между видимост и реалност във всекидневен контекст. Няколко логически операции вече присъстват в разсъжденията на 7-годишното дете, но логицизирането на детската мисъл едва започва. В съдържателен план доминират образите и представите, затова децата се увличат по  анимационни филми  и  обичат книжки  с  много илюстрации. Причудливото съчетание между образност и логика създава противоречива картина на детските умствени възможности, наречена от Пиаже "стадий на конкретните операции". Дж. Брунер установява, че от 6-7 години нататък в познавателната сфера на детето се извършва преход от образна към символична система на репрезентация на света. Нарасналият когнитивен потенциал на 6-7 годишното дете го прави годно за систематично обучение. Затова А. Валон нарича възрастта след 6 години (до 12-14 години) учебен стадий. Счита се, че детето в началната училищна възраст вече притежава способности за самоконтрол и логическо мислене, добър речников запас и умение да си служи с думите, умее да борави с вещите и вече има вътрешен стремеж към постигане на успехи и учене. За да отговори на изискванията на образователния процес, детето трябва да е достигнало такова ниво на зрялост и развитие, че да е способно да се справи добре с вече наложилите се тестове за училищна готовност. У нас има издадени различни варианти на тестове за училищна готовност, като един от най-разпространените от тях е този, написан от проф. Пламен Калчев и издаден през 2005 г. Той включва 5 компонента: •  Начални езикови умения; •  Начални математически умения; •  Зрително-моторна интеграция; •  Зрителна дискриминация; •  Кодиране, въз основа на които се формират и два общи показателя, първият от които се използва за целите на скрининговото заключение, а вторият – като интегративен индекс на готовността.  Мотивация за постижения при малките ученици Към края на предучилищния период се появяват нови черти на социално развитие, които се изразяват в : интерес у децата към училище и желание да станат ученици, стремеж към разширяване зоната на социалните контакти, качествени изменения във формата на общуване на децата с околните, стремеж към самоутвърждаване и др. Безспорно, когато тръгне на училище детето, ученето става най-важната за него, а и за хората около него, дейност. Прави впечатление дълбоко вкорененото схващане за значимостта на знанието, като мерило за успех на индивида и условие за самоактуализация. Някак встрани остава все още - 18 - PROCEEDINGS OF UNIVERSITY OF RUSE - 2021, volume 60, book 6.2. идеята за неоходимостта от обръщане на специално внимание на сферата на емоциите и чувствата на малкия човек. Все още рядко се срещат родители и учители, които обръщат внимание на емоционалната интелигентност на децата и работят с тях върху осмислянето и разбирането на чуствата им, както и върху разграничаването на емоциите и справянето им с тях. В съвременния живот това е важно и необходимо на бъдещите зрели личности, тъй като напредъка на техниката ги поставя твърде рано в условия на изкуствена изолация и осакатено откъм липса на невербалната част от информацията общуване. За да разгърнат пълният си личностен потенциал, е необходимо децата да се научат да намират мотивация, да се стремят към успеха и да успяват да овладяват чувствата и емоциите, които биха ги демотивирали. За тази цел родителите и началните учители трябва да обърнат специално внимание на един от аспектите на Аза, който има огромна роля в самооценяването на индивида.  Азът „като-познаващ-Аз", за който говори Сюзан Хартър (1983), като изграждащ и интерпретиращ  вътрешния  опит,  се  характеризира  с  непрекъснатост,  обособеност, интенционалност  и  рефлексия.  Непрекъснатостта  изразява  тъждествеността  на  Аза, обособеността изразява  съзнанието за  различие на  Аза  от  другите, интенционалността разкрива възможността на Аза да се насочва към себе си и своя вътрешен свят, да превръща себе си в обект на познание, а рефлексията разкрива способността на Аза да размишлява върху своя вътрешен свят, мисли, чувства. Именно способността за рефлексия на Аза е необходимо за бъде поощрявана и развивана, за да може в резултат на развитието, образованието и възпитанието да  се  получи емоционално и  интелектуално зряла личност, способна на адекватна самооценка. Между самооценката на детето и неговата мотивация съществува пряка зависимост. Родителите и началните учители имат огромна роля във формирането на самооценката на малкия човек, защото те не само осигуряват условията за живот или обучението му, но и чрез заявяването на техните очаквания от него, формират мирогледа му и претенциите му към него самия.х Следвайки естественото си желяние за постигане на успехи, детето в начална ученическа възраст придобива толкова по-голяма мотивация за действие и учене, колкото повече са успехите му и признаването им от заобикалящите го възрастни авторитети. Допълнителен  стимул за  малките  ученици  са  моралната подкрепа,  безусловното приемане и насърчаванто им да опитват и да се справят с различни предизвикателства, които трябва да са така подбрани от възрастните, че да осигуряват максимален брой положителни преживявания на справяне и успехи. Целите трябва да са така избрани, че за децата да са огромна крачка напред или голям успех, но са да съобразени с реалните им възможности. Когато им бъде осигурено положително преживяване от успех и от постигнати резултати, самооценката на децата се повишава, а заедно с това и мотивацията им. Естествено е да съществуват редица теории за мотивацията за учене, като сходна с гореизложената е теорията на атрибуцията, която е представена от Б. Уайнър още през 1972г. В нея мотивацията се обяснява чрез причините, които ученикът използва, за да осмисли успеха или неуспеха на дадено поведение. „След като всяко поведение е единство от действия и резултати (последици), детето ще преживее не само действията, но и резултатите от тях. Според тази теория ученикът ще припише тези резултати на определени причини. … Тя се стреми да обясни как те оправдават последствията от собственото си поведение.“ Според Б. Уайнър схемата, по която се осъществява този модел на мотивация е следната: ученикът идентифицира  ситуацията  като  успех  ИЛИ  неуспех,  след  това  определя  основните емоционални  последствия  от  нея  и  след  използване  на  наличната  информация  и идентификация на атрибуцията, реагира по специфичен начин и си създава бъдещи очаквания за други подобни ситуации. Това, съответно, води до решение дали да бъде повторен модела на поведение в евентиуална бъдеща подобна ситуация или да бъде променен. (Stamatov, R., 2000) Теорията на Дейвид Макклелънд (1985г.) е малко по-различна. Според нея за решава-нето на различните задачи особено място заема мотивацията за постижение. Стремежът към успех е много важен мотив. За откриването на този мотив Дейвид Макклелънд използва - 19 - PROCEEDINGS OF UNIVERSITY OF RUSE - 2021, volume 60, book 6.2. специален тест - Тематично аперцептивен тест (ТАТ), при който се изисква да се съставят различни истории, след като предварително са разгледани определени картини. Учениците с висока мотивация за постижение създават истории, които съдържат въображаеми успехи или борба за успехи на героите. На базата на своите успехи и неуспехи децата формират своите представи за собствените им  способности и  така до  известна степен се  научават да контролират и  честотата на посгигането на успехи чрез избиране на задачи, с които могат да се справят.  Според динамичната теория на Джон Долърд и Нийл Милър страхът (от наказние, от провал, от неприемане) е един от основните мотиватори за ученето при учениците. Тази теория кореспондира с  идеите  на  хедонистите, според  които  човек  се  стреми  към  приятни преживявания и избягва тези, които му носят неприятни емоции и усещания. Жан-Жак Русо смята, че потребността от учене е заложена във всеки един човек. С всяко ново научено нещо, тя се усилва, тъй като човек вижда реалната полза от знанието, което е придобил и използвал в даден момент. Съществуват и много други теории за мотивацията за учене, но не е възможно да бъдат обхванати и разгледани обстойно сега. Важно е да се отбележи, че мотивацията за учене е правопропорционално свързана със самооценката на малкия ученик.  Проучване  на  основните  причини  и  възможни  подходи  за  намаляване  на демовитацията и агресивните прояви на учениците от начален етап Каква е именно ролята на самооценката за мотивацията на детето? Известно е, че условно казано, според Уилям Джеймс (1892) самооценката на човек се определя от съотношението на идеалния Аз към реалния Аз, или с други думи, от съотношението между реалните постижения на индивида и претенциите му. Съответно, колкото по-успешно се справя то с учебния процес и с другите поставени му задачи, толкова по-висока бива и самооценката му. И обратно, ако изискванията или очакванията на детето (и/или родители, учители и т.н.) към него са твърде високи и то често не успява да ги „покрие“, вероятността това дете да развие чувство за малоценност и неудовлетвореност от себе си е твърде голяма. Ниската самооценка вероятно би довела и до възникването на емоции и чувства като гняв, безпокойство, апатия, нежелание за общуване и т.н. Такава богата гама от неприятни емоции би довела малкият и крехък индивид до различни прояви на агресия или до изпадането му в състояние на депресия и демотивация за учене. Агресията по своята същност е поведение, насочено към съзнателно причиняване на определена вреда на друга личност (болка, унижение, обида и др.). Тя може да бъде насочена към самото дете (автоагресия) или да бъде насочена към другите. Съществуват различни видове  агресивно поведение.  Опитвайки  да  защити своите притежания, детето може да използва сила и това е инструментална агресия. По-големите деца, например 6-7-годишните, могат да си послужат с личностно ориентирана или враждебна агресия  –  критика,  обиди,  присмех, унижение,  поставяне  на  етикети  (Хартъп,  1974). Преминаването от  инструментална към  враждебна,  личностно  ориентирана агресия,  е свързано с развитието на способността да се осмислят чуждите намерения и мотиви. Когато детето разпознае в поведението на другия стремеж към нараняване, то ще реагира вероятно агресивно и тази агресивност ще бъде личностно ориентирана. Агресивността е свързана с разбирането на чуждото намерение. Агресивните деца виждат света като враждебно място и не се чувстват комфортно в него. Додж и Фрейм (1952) обясняват този феномен с реалността, в която агресивните деца се намират. Те не са само носители на агресивност, но и жертва на агресивността. Преживяването на чуждата агресия и опитът, който е формиран, са причина за собствената агресия. Някои от децата реагират агресивно само когато трябва да отговорят на определена нападка, заплаха или фрустрация. Тази агресивност може да се обозначи като реактивна. Други деца могат да демонстрират проактивна агресия – използване на сила, за да се вземе надмощие над другите или за да упражнят натиск, заплаха, или за да спечелят влияние, някаква награда. Както реактивната, така и  проактивната агресивност нараства с възрастта. 2-3-- 20 - PROCEEDINGS OF UNIVERSITY OF RUSE - 2021, volume 60, book 6.2. годишните деца проявяват агресивност, когато са фрустрирани от родителите и обикновено тази агресивност е физическа (удряне, блъскане...), докато 4-7-годишните деца проявяват агресивност в конфликтите с връстниците и тази агресивност е вербална (обиди, присмех...). Кое прави детето агресивно? Съществуват няколко теории в отговор на този въпрос. Вроденост и агресивност - Фройд вярва, че агресивността е вродена и детето може да се освобождава от нея, като й придава приемливи форми.  Фрустрация и агресия - Агресивността е причинена от фрустрация – пречка по пътя към целта, т.е. ефект от  прекратяване на  целенасочено действие. Следователно агресията е психологично състояние и не е вродена. Впоследствие формулата „Всяка фрустрация води до агресия”  се  модифицира в  „Не  всяка  фрустрация води  до  агресия”,  тъй  като  между фрустрацията и агресията има междинно звено – гняв. След фрустрация първото нещо, което се появава, е гневът. После следва или овладяване на гнева, или агресия. (Dinev, V., 1993) Социално научаване и агресивност - Албърт Бандура (1973) също развива идеята за агресивността като придобито поведение. Тя  се овладява чрез научаване и  подражание. Бандура твърди, че овладяването на агресивното поведение става чрез научаването, основано на  наблюдението. Върху  процесите на  овладяването на  агресивността оказват влияние наградата и  наказанията.  Ако  детето открие,  че  агресивният  модел е  подкрепен  чрез награждаване, много е вероятно то също да започне да се държи агресивно; но ако открие, че то е неодобрено чрез наказание, детето може да се въздържи от него. Възможно ли е да се намали агресивността в реалния живот на детето? В едно изследване Тох показва, че агресивността се появява, когато детето се опитва да достигне своите значими цели, като използва агресивни средства. Когато агресивните средства се сменят с неагресивни, агресивността намалява. Неагресивните модели, които детето би  възприело, също биха ограничили  агресивността  (Барон,  1977).  Съхраняването  на  уважението  към  другия, емпатийното чувство, състраданието могат да ограничат агресивността независимо от реално преживения гняв или разочарование (Барон, 1977). Агресивните деца обикновено израстват в семейства, където дистанцията между деца и родители е огромна, където не достига топлота и ласка и отношението към проявите на детската агресивност се характеризира с безразличие и търпимост, където в качеството на дисциплиниращи въздействия вместо грижа и търпеливо обяснение се предпочитат силовите методи и особено физическите наказания. Няколко изследвания на Слейби и Гуер (1988) показват, че когато детето изгради у себе си представа за ефекта на нараняването, причинено на другите от него, и това е придружено с обяснения и насърчаване в търсенето на други алтернативни поведения, агресията може да се намали. Хуморът също може да ограничи агресивността (Барон, 1977). Но това не включва враждебния хумор. Хумор с лоша умисъл може да усили агресивността (Бърковиц, 1970, Барон, 1977). Наблюдаването на  алтернативни решения, изпълнени  със  смях  и  хумор (показани нарисувани филми), намалява агресивността. За да се намали агресивността, е необходимо: •  да се ограничат моделите, представящи агресивността в положителна светлина •  да се намалят условията, насърчаващи агресивността •  да се ограничат конфликтните ситуации •  да се въведат неагресивни модели в потенциално изпълнени с насилие ситуации •  да се увеличи чувствителността към агресията и болката, която е причинена от нея и да се насърчи стремежът към нейното преодоляване •  да се въведат правила срещу агресивността •  да се подкрепя морално жертвата •  да се изграждат позитивни поведенчески модели (занимания със спорт, изкуство) •  да се въведат обучителни програми за родители и учители във връзка с агресията  ИЗВОДИ  Образователно-възпитателният процес в началното училище е с ключово значение за изграждането на личността на  всеки човек и  ролята на начлния учител, макар и често - 21 - PROCEEDINGS OF UNIVERSITY OF RUSE - 2021, volume 60, book 6.2. подценявана, е да изгради една зряла, критично мислеща и осъзната личност, способна не само да  прецява  ситуациите и  възможностите за  реализация, но  и  да  носи  отговорност за последствията от дейставията си. Тази нелека и твърде отговорна задача поставя изисквания към личността и уменията на началния учител, който трябва да може да мотивира, разбира, уважава, приема, предвижда и коригира действията и схващанията на своите малки ученици. В този дълъг процес на обучение се полага началото на успешната или неуспешна личност, формират се и се развиват мотивацията и самооценката, които от своя страна диктуват и поведението на младия човек в обществото.  