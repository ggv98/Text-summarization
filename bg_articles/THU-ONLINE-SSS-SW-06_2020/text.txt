 ВЪВЕДЕНИЕ Групата е градивен елемент на обществото. Всеки членува поне в няколко групи –семейство, приятелски кръг, спортен клуб, колегиална общност и други. Групите играят важна роля за разпространението на информация, оформянето на лични мнения и вземането на  решения.  Групите  също  така  спомагат  за  оформянето  на  индивида  -  като  личност изразяваща определено мнение. Всеки човек се развива в някаква група: в семейство, в социална  класа,  сред  връстници  и  приятели.  Развитието  на  личността,  възприятието  и говоренето се формират в така наречените начални групи /семейство, училище/. В групата се придобиват качества, трупа се социален опит, усвояват се умения. Всеки индивид на свой ред  допринася  за  формирането  на  другите.  Би  било  погрешно,  ако  предположим,  че началните групи се основават единствено на любов и хармония. Това единство не винаги е дефинирано  и  в  повечето  случаи  е  поставено  на  конкурентна  основа.  Но  въпреки несъвършенствата си , на практика семейството се явява като универсална група за всички времена (Stoyanova, S., 2007).    ИЗЛОЖЕНИЕ  Социалната  работа  с  група  представлява  практически  метод  на  социалната  работа, която подпомага  личностите  да  подобрят  своето  социално  функциониране  и  чрез целенасочени действия  да  подпомогне  за  по-ефективното  справяне  с  индивидуалните, групови или проблеми в микросоциума (Vasileva, K., 2017). Групата се отличава със следните особености: общ живот и дейност на този състав в единни  за  всички  членове  на  групата  пространствени  и  времеви  условия;  постоянни непосредствени контакти между членовете - един с друг и с цялата група; обособяване на лидери, които оказват влияние върху участващите в групата индивиди; сплотеност между  30 Докладът е представен на студентската научна сесия на  28.05.2020г. в секция „Социални дейности“ с оригинално заглавие на български език: СОЦИАЛНА РАБОТА С ГРУПИ – СЪЩНОСТ, СЪДЪРЖАНИЕ, ТЕХНОЛОГИЧНИ ОСОБЕНОСТИ И ПРИНЦИПИ.    - 167 - PROCEEDINGS OF UNIVERSITY OF RUSE - 2020, volume 59, book 8.5. членовете на групата и формиране у тях на чувство за "ние"; честота и продължителност на взаимодействията между участниците в групата; съвместна дейност на членовете на групата при  практическото  решаване  на  общите  за  цялата  група  цели  и  задачи  на  дейността; характерно  за  групата  общо  мнение  по  редица  въпроси;  определеност  на  ролите,  които изпълняват отделните индивиди (Vasileva, K., 2017). Етапи на развитие на социалната работа с група. В  социалната  работа  наблюдението  е  съпътстващ  метод,  чрез  който  се  събира информация от социалния работник в реална обстановка за клиента – индивид, семейство или група. В процеса на социална работа помагащия специалист чрез наблюдение (което обхваща по-дълги периоди от време) събира вербална (чрез етика и речта) и невербална (мимики, жестове, пози…) информация както за поведението – постъпки и прояви, така и явленията, и процесите, които съпътстват живота на бенефициента. Това дава възможност впечатленията, които се събират да са пълни и до колкото позволява субективността на метода точни и всестранни, като се избягат „случайностите”, които могат да създадат грешна представа за лицето (Parizov, P., & Sotirova, 2012).    Процесът  на  помощ  в  груповата  интервенция  се  осъществява  посредством следните етапи: •  eтап  на  целенасочено,  основано  на  разбиране  професионално  взаимодействие между социалните работници и групата; •  eтап  на  управление  на  груповите  процеси,  осъществяване  на  взаимодействие  между всички членове на групата; •  eтап на осъществяване на вербална комуникация между членовете на групата; •  eтап на осъществяване на невербална комуникация между членовете на групата; •  eтап на целенасочен избор и създаване на необходимата терапевтична среда (Stoyanova, S., 2007). Основни видове социална работа с групи. В теорията и практиката на социалната работа се представят следните видове групи: A.  Групи за възстановяване – организират се в социална микросреда и включват индивиди с общи ценности, интереси и възгледи, живеещи съвместно в еднакви социални  и  икономически  условия.  Водеща  цел  на  дейността  им  е съвместно рационално споделяне на свободното време. Груповата динамика в този вид групи се базира на спонтанната активност на групата, доброволното приобщаване  на  членовете,  участие  в различни  събития  и  игри,  съвместно обсъждане на информация и др. B.  Групи за възстановяване на умения  – основната им цел е да се помогне на потребителите на услуги да възстановят загубени умения или да ги затвърдят. Такива групи имат достатъчно широк спектър форми на дейност – от различни игри до занятия по приложно изкуство.  C.  Групи за обучение  – социалната работа в  тези групи се основава на общия интерес  на потребителите  към  определен  проблем.  Тези  проблеми  в  своята същност  се  фокусират  в реалите  потребности  на  отделните  индивиди  или техните  семейства.  Работата  се  фокусира върху  социалните  им  потребности, като  организация  на  семейния  бюджет,  възпитанието  на децата,  въпроси  за взаимоотношенията и др. D.  Групи за посредничество – дейността им се базира на теорията на социалната система,  теорията  на  малките  групи,  участието  на  индивида  във взаимодействията  в  групата.  Процесът  на  оказване  на  помощ  включва настройване и приготовка на социалния работник за взаимодействие с групата. Целта  им  се  изразява  в  хармонизиране  на  потребностите  на  личността  и обществото. Социалният работник е в ролята на посредник и вдъхновител.  E.  Групи  за  самопомощ  –  помощта,  която  се  оказва  в  групата  се  базира  на взаимната подкрепа на членовете. В този вид групи са заложени принципите   - 168 - PROCEEDINGS OF UNIVERSITY OF RUSE - 2020, volume 59, book 8.5. на самоусъвършенстване  чрез  развитие  на  самосъзнанието  и  подобряване  на социалното функциониране на членовете на групата (Stoyanova, S., 2007). Характеристиките на групата в социална и динамична перспектива         Въпреки разликите в размерите им, в структурата им и в дейностите им, всички групи се основават на взаимната зависимост между членовете им. Интуитивно можем да разберем, че  не  можем  да  считаме  трима  души,  седящи  в  три  различни  стаи  и  занимаващи  се  с несвързани задачи, за група, тъй като те не могат да си влияят взаимно по никакъв начин. И все пак, ако се създаде възможност за взаимна връзка помежду им, например, като един човек се повлияе от някой от другите двама, тогава вече бихме могли да се отнесем, към тях като към група.  Група съшествува, когато двама или повече души се определят взаимно като членове в нея  и  съществуванието  е  признато  поне  от  един  друг  човек  (Brown,  P.,  1999).    Тя  е съвкупност от лица, свързани и значително зависими взаимно помежду си (Cartwright, D. & Zander, A., 1968).   За да се счита една съвкупност от лица за група, задължително трябва да има  интеракция  помежду  им.  Под  понятието  група  имаме  предвид  известен  брой  хора, свързващи се помежду си, обикновено за продължително време, които са достатъчно малко, така, че всеки човек да може да се свърже с всички останали без посредник или чрез другите, а лице в лице. Групата е обществена единица, съставена от няколко лица с определен статус и определени функционални взаимоотношения помежду си, поддържащи структура от свои собствени  стойности  и  норми,  прикриващи  поведението  на  индивидуалните  членове  на групата, поне що се отнася до самата група (Nunev, S., 2020). Характерни черти на групите. Взаимна зависимост и интеракция  Взаимна зависимост съществува, когато действията на един член от нея и резултатите от тях се влияят от действията на другите в групата. Най-общо казано можем да определим два  основни  вида  взаимна  зависимост:  отрицателна  взаимна  зависимост  и  положителна взаимна  зависимост. Отрицателна  взаимна  зависимост  съществува,  когато  членовете  на групата  предполагат,  че  биха  могли  да  постигнат  личните  си  цели,  само  ако  другите членовете на групата не успеят да реализират целите си. Лица в такава група са склонни да действат  един  срещу  друг  и  са  заети  до  голяма  степен  с  обществено приравняване. Положителна взаимна зависимост съществува, когато всеки член на групата е свързан с останалите по начин, по който той може да успее, само ако успеят и другите. Индивидуалният член на групата развива схващането, че той успява да постигне собствените си цели не само заради личните качества и умения, които носи със себе си, а също така и заради личните качества и умения на другите в групата и готовността им да му помогнат и да го окуражат. По този начин индивидуалният член на групата схваща своя принос към общия успех на групата. В една група могат да съществуват едновременно различни взаимни връзки между членовете й. По отношение на различни цели или определени резултати членовете на групата  могат  да  развият  положителна  или  отрицателна  взаимна  зависимост. Взаимната зависимост има различни изражения. Членовете на групата си влияят взаимно по различни начини: Те могат да си дадат взаимно съвет, да разменят преживявания, да поискат реакция или да изискват подчинение. Размер на група.  Групите се различават една от друга по размера си. Различните комбинации са: малка група (4-20 членове), средна група (20-30 членове) и голяма група (над 40 членове). Все пак средно повечето групи са относително малки и се движат между 2 и 7 членове. Размерът сам по себе си не е много важна характерна черта на групата, въпреки, че косвеното му влияние върху други аспекти на групата е голямо. Двойките, например, се характеризират с особен стил, понеже включват само двама души. Двойката е единствената група, която се разпада, когато я напусне един член, а също така тя е единствената група, която не може да се разцепи  на  под-групи.  Много  големите  групи,  от  друга  страна,  могат  да  бъдат  толкова големи, че членовете им да се затруднят при създаването на взаимно вътрешно представяне, а също така се характеризират и със загуба на интимност. Затова е характерно големите групи да се разпадат на няколко под-групи. Освен това е важно да се запомни, че колкото по-  - 169 - PROCEEDINGS OF UNIVERSITY OF RUSE - 2020, volume 59, book 8.5. голяма е групата и се превръща в организация, тя става толкова по-сложна и формално структурирана. Принципи на социалната работа с групи.  Принципите на социалната работа с групи определят рамката на работа с групата. Те представляват основни ръководни правила, които са проучвани и тествани в условията на научни изследвания и добър опит и практики. В контекста на социалната работа с групи те се интерпретират като допринасящи за предоставянето на качествена и ефективна помощ на членовете на групата, справяйки се с възникналите трудности и проблеми, да се променят и развиват. Целите на социалната работа с групи могат да се изпълнят само при спазване на нейните принципи, което определя мястото и значението им на основна движеща сила в груповия помагащ процес. Разграничаваме следните основни принципи в социалната работа:  Първи  принцип  на  коректно  взаимодействие  между  обект  и  субект.  Успехът  на социалната  работа,  постигането  на  поставените  цели  зависи  в  много  голяма  степен  от коректното взаимодействие между двете страни на социалната работа.  Клиентът   е   длъжен  да   съдейства  на   социалния  работник, а той трябва да вложи всичките си знания и умения при изпълнението на своите задължения. Вторият   основен   принцип   е   диференциране   на   социалните дейности и методите на социална работа в зависимост  от  спецификата на социалния риск и особеностите на клиента. Този принцип е с универсално  значение  за  построяването   на  цялата система   на  социалната  работа.  На  основата на него са специализирани и заведенията, в които се обслужват или  настаняват   лица   с   определен   социален  риск.   Доколкото   е   възможно,   се  конкретизират и методите на социална работа. Третият ключов принцип е опазване на достойнството на социалните клиенти - лица,  семейства или групи от  хора. Този  принцип  се   отнася до  професионалната етика на социалните  работници,  която  е  не по-малко  важна  от    професионалната  им  подготовка. Принципите и подходите не изчерпват методите на социалната работа. Важна  съставна част от тях са социалните техники (умения).   ИЗВОДИ  В процеса на работа се проектират модели за оптимално социално функциониране и   стабилизране  на  емоционалното  напрежение.  Възможно  е  да  настъпят  ситуации,  като например:  A.  Трудности на отделния член на групата да осъзнае, че собствения му интерес и интереса на другите съвпада. Да схващаш потребността различно, да не са в състояние  да  видят  общата  основа  между  тях  и  другите,  да  смятат  своите чувства и преживявания за уникални и нямащи връзка с другите. Основната задача на водещия на групата е го накара да осъзнае общите интереси. B.  Сложна  задача  по  създаване  на  система  за  взаимопомощ.  Тези  препятствия произтичат от факта, че групата е сложна система, която трябва да се справи с много задачи за да работи продуктивно. C.  Трудности  при  осъществяване  на  комуникация:  сферата  на  възможните проблеми  е  свързана  с  бариерите,  които  пречат  на  клиента  да  сподели истинските си мисли и чувства.  Такива бариери могат да са: културата на обществото на клиента и нетолериране на  откритото  общуване.  С  помощта  на  социалния  работник  участниците  изработват  нова култура, въвеждат нови норми, които им позволява да разговарят по теми табу. Усилията на социалния работник са насочени към яснота и понятност на комуникацията в групата т.е. рамките трябва да са ясни.  