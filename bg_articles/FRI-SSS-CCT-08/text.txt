 ВЪВЕДЕНИЕ XXI-ви век е векът на технологиите. Свидетели сме на появата на нови открития, които бързо намират приложение в човешкото ежедневие и се внедряват в различни сфери на производството. Когато се говори за бързо развитие, не може да не се отчете темпът на развитие и разпространение на мобилните устройства. Преди единадесет години на пазара е представен първият „модерен“ смартфон. През 2007 година се появява операционната система Андроид, която е базирана на Linux ядро и е с „отворен код“, (Smyth, N., 2017). През 2008 година се появява и първият Андроид базиран смартфон, (Aditya, S. K. & etc., 2014). Само три години по-късно Android е обявена за най-масово  използваната  операционна  система  при  мобилните  устройства,  (SpinFold,  2016). Android операционната система се развива с много бързи темпове благодарение на големия брой софтуерни разработчици, които създават така наречените „apps“ (Applications) – игри и приложения,  които  разширяват  функционалността  на  системата,  (Mew,  K.,  2015). Приложенията могат да бъдат сваляни от различни сайтове в Интернет или от големи онлайн магазини като Android Market (впоследствие преименуван на Google Play) – магазинът на Google. По данни към януари 2011 г. за Android има над 200 000 приложения, а декември 2017 г. са над 3 500 000 приложения, (Statista, 2017). От 2008 г. Android претърпява многобройни актуализации, които постепенно подобряват операционната система, добавят нови функции и поправят грешките в предишните версии. Всяка основна версия е наречена на десерт или сладкиш в азбучен ред - например версия “1.5 Cupcake (кекс)” е последвана от “1.6 Donut (поничка)”. Последната „стабилна“ версия е “Android 8.1 Oreo”, (Schmidt, C., 2016). Зависимостта, че развитието на софтуера се определя от развитието на хардуера и обратното, се наблюдава още от десктоп компютрите и важи с пълни сили и при мобилните устройства (смартфони и таблети). Само за десетина години на пазара вече се предлагат                                                  19 Докладът е представен на студентската научна сесия на 27.04.2018 г. в секция „Комуникационна и компютърна техника“ с оригинално заглавие на български език: АНДРОИД МОБИЛНО ПРИЛОЖЕНИЕ ЗА ПЛАНИРАНЕ НА ЕФЕКТИВЕН КОНТРОЛ НА СРОКОВЕТЕ ЗА ОБСЛУЖВАНЕ НА АВТОМОБИЛНАТА СИСТЕМА.   - 91 - PROCEEDINGS OF UNIVERSITY OF RUSE - 2018, volume 57, book 3.4. смартфони с големи хардуерни мощности и производителност (осем ядрени процесора с тактова честота 2.45GHZ+, 6-8 GB оперативна памет, вътрешна памет за съхранение 64-512 GB). Това позволява мобилните устройства да се използват за по-сложни задачи. В условия на динамично и забързано ежедневие, ролята на технологиите е изключително важна в почти всички сфери на обществото. Голяма част от дейностите като въвеждане, обработка и съхраняване на данни се извършва от специализиран софтуер. Смартфоните постепенно изместват настолните компютри, като основните причини за това са значително по-компактните им размери, ергономичността и енергоефективността им. В забързаното ежедневие на всеки човек, следенето на дати и спазването на срокове е проблем, който също трябва да бъде отчетен. В последните години нараства търсенето и предлагането на мобилните приложения, които могат да ни улеснят в проследяването на различни  срокове  и  да  ни  подсказват  ежедневни  ангажименти  и  събития.  Водачите  на автомобилни превозни средства се сблъскват дори по-често с проблема за проследяване на срокове. Техническата изрядност на един автомобил зависи от редовното му обслужване, а документалната му изрядност - от редовното плащане на такси. В доклада е описан един подход за проектиране и създаване на Андроид базирано мобилно приложение за планиране на ефективен контрол на сроковете за обслужване на автомобилната система. С реализирането и внедряването на приложението се цели да се подпомогнат  ползвателите  му  в  проследяването  на  сроковете  за  заплащане  на  такси  и сроковете за обслужването на едно или няколко превозни средства.  ИЗИСКВАНИЯ КЪМ ПРИЛОЖЕНИЕТО Направено е проучване на три потребителски мобилни приложения за автомобилни системи. В таблица 1 е представена сравнителна характеристика на тези приложения, като те са оценени по четири критерия с предложеното авторско мобилно приложение “Love My Car“. Таблица 1. Сравнителна таблица за оценяване и сравняване на съществуващите решения с предложеното авторско приложение Възможности  Мобилни приложения  Авторско приложение “aCar“  “My Car  “Авто  “Love My Car” Service“  Поддръжка“ Поддръжка на български език  НЕ  ДА  ДА  ДА Спазване на срокове съобразени  НЕ  НЕ  НЕ  ДА с българските наредби Сигурност на ниво потребител  НЕ  НЕ  НЕ  ДА Backup на базата данни  НЕ  ДА  ДА  ДА  След  направеното  проучване  и  анализ  на  функционалните  възможности  на съществуващите решения са  обобщени следните изисквания към разработеното  мобилно приложение за проследяване на сроковете на автомобилната системата „LoveMyCar“ : • Приложението трябва да притежава „приятелски“ и интуитивен интерфейс; • Да се осигурява сигурност на ниво потребител; • Да се предоставя възможност за добавяне на няколко превозни средства; • Да се съхраняват данните на потребителя и превозните му средства; • Да има възможност за архивиране (Backup) и експортиране/вмъкване (Export/Import) на базите от данни (данните на потребителя и автомобилите);  • Да се проследяват сроковете и да се сигнализира една седмица преди изтичането им чрез съответни нотификации в мобилния телефон; • Да бъде осигурен лесен начин за преглед и редакция на въведените данни; • Да се предвиди възможност за изтриване на избран автомобил.   - 92 - PROCEEDINGS OF UNIVERSITY OF RUSE - 2018, volume 57, book 3.4. СРЕДСТВА И ТЕХНОЛОГИИ ЗА ИЗГРАЖДАНЕ НА ПРИЛОЖЕНИЕТО За разработване и проектиране на приложението е избрана мощната среда “Android Studio 3.0”. “Android Studio“ е изцяло самостоятелна система за разработка на цялостни Андроид  приложения,  като  предоставя  лесно  и  бързо  изграждане  на  дизайна, функционалността и базата от данни, без да е необходим допълнителен софтуер (Smyth, N., 2017). Езикът, на който е базирана средата, е Java. За изграждане на базата данни се използва SQLite, който е вграден и се използва чрез извикване на класа SQLiteDatabase, намиращ се в пакета android.database.sqlite. “SQLite е SQL база данни с отворен код, която съхранява данни в текстов файл на устройство”, (Vogel, L., 2010). За структуриране на дизайна се използва XML (eXtensible Markup Language).  ФУНКЦИОНАЛНИ ВЪМОЖНОСТИ НА ПРИЛОЖЕНИЕТО На  Фиг.  1  е  представена  диаграмата  на  дейностите  на  приложението.  Поетапно  е представен  процесът  на  вписване/регистриране  на  потребител  и  процесът  за  добавяне/ актуализиране на данни за автомобил.   Фиг. 1. Диаграма на дейностите на приложението Приложението предоставя възможност на създаване на потребителски профили, които се  съхраняват  в  база  от  данни,  представена  на  Фиг.  2.  Релационната  база  от  данни  на приложението  съдържа  две  таблици,  необходими  за  съхранение  на  информацията  на   - 93 - PROCEEDINGS OF UNIVERSITY OF RUSE - 2018, volume 57, book 3.4. потребителя и на превозните му средства. Таблица “USERS” съдържа името и паролата на потребителя, чрез които се осигурява сигурен достъп до данните на превозните му средства. Таблица “CARINFO” съдържа всички превозни средства и необходимата за тях информация. Двете таблици са свързани чрез уникално ID на потребителя и връзка „едно към много“.   Фиг. 2. Релационен модел на базата данни  След успешно вписване с потребителско име и парола, потребителят може да добавя нов автомобил в базата от данни, за който се съхраняват следните данни:    Марка на автомобила;   Километри на последна смяна на маслото на автомобила;   Крайна дата на застраховката на автомобила;   Крайна дата на винетката на автомобила;   Крайна дата на прегледа на автомобила;   Актуално състояние на типа гуми на автомобила (зимни/летни).  Потребителите имат възможност да добавят един или няколко на брой автомобила, за които приложението ще проследява крайните дати на сроковете, свързани със застраховката, винетката, прегледа или срока за смяна на маслото на автомобила. Една седмица преди да изтече даден срок, приложението генерира нотификация, която цели да подсети потребителя да реагира и предотврати нежелани последствия от неспазването на този срок. Приложението генерира и ежеседмична нотификация, която подсеща потребителя да въвежда периодично километрите на автомобила. На база на изчислените километри се проследява и срока за смяна на маслото на автомобила, изтичането на който също е последвано от съответна нотификация.   Допълнителните опции, с които разполага приложение, са:   Изтриване на избран автомобил;   Импорт/Експорт на базата от данни;   Меню с настройки за промяна на честота на известяване;   Меню с настройки за промяна на темата на приложението;   Информация за програмиста;   Отписване и изход от приложението.  На  Фиг.  3  са  представени  интерфейсни  екрани  за  вписване  и  регистриране  на потребителите.    - 94 - PROCEEDINGS OF UNIVERSITY OF RUSE - 2018, volume 57, book 3.4.       Фиг. 3. Интерфейсни екрани за вписване и регистриране на потребители  Менюто на приложението и формата за попълване на данните за нов автомобил са представени на Фиг. 4. След успешно вписване в системата потребителите имат възможност да добавят данни за нов автомобил или да редактират съществуващи данни за вече въведени в базата данни автомобили.         Фиг. 4. Меню на приложението и форма за попълване на данни за нов автомобил  На Фиг. 5 е представена клас диаграмата на приложението, която се състои от четири основни класа. За всяка активност има отделен клас, като всички са наследници на класа “AppCompatActivity”. За работа с базата данни се използва клас“Users_Database”, който е наследник на класа “SQLiteOpenHelper”.   - 95 - PROCEEDINGS OF UNIVERSITY OF RUSE - 2018, volume 57, book 3.4.  Фиг. 5. Клас диаграма за приложението  ИЗВОДИ  Еволюцията на човечеството и технологиите е неизбежен процес, който напредва с бързи темпове. В свят на дигитализация и мобилност е естествено да се доверяваме и да разчитаме на технологиите, за да ни помагат в ежедневните ни задължения. Описаното мобилно приложение ще подпомогне автомобилните водачи в процеса за проследяване на важни срокове за превозните им средства, което ще допринесе и в частност до повишаване на изрядността на техните автомобилни системи.  Приложението е проектирано да работи на съвременните версии на Android на пазара. Направени са тестове на всички версии след „Андроид 4.4 Киткат“, вкл. работата по развитие на приложението продължава, като в бъдеще се предвижда да се разширят съществуващите и добавят нови функционалности.   ACKNOWLEDGMENTS Този доклад се публикува със съдействието на проект 2018-EEA-01 „Методи за събиране, организация,  достъп,  обработка  и  анализ  на  големи  обеми  от  структурирани  и неструктурирани  данни“,  финансиран  от  фонд  „Научни  изследвания“  на  Русенски университет „Ангел Кънчев“.  