 ВЪВЕДЕНИЕ Терминът  трофобластна  болест обхваща  група  от заболявания,  които  произлизат  от плацентарния  трофобласт  – тъканта,  от която  се развива  плацентата.  Те  могат да бъдат доброкачествени и  злокачествени. Различават се по  способността за обратно  развитие,  да растат  инвазивно,  да  метастазират,  да  рецидивират  и  да  произвеждат  човешки хорионгонадотропин.   Класификация: 1.  Доброкачествена трофобластна болест: •  гроздовидна бременност (мола хидатидоза) – пълна и частична. 2.  Злокачествена трофобластна болест: •  инвазивна мола, персистираща мола; •  хориокарцинома  (Timcheva, K., 2019).  ИЗЛОЖЕНИЕ Хориокарцинома  е рядко злокачествено заболяване,  обхваща предимно  жени под 35 -годишна възраст. Проявява се със системно нередовно менструално кървене. Матката е мека, с  неправилна  форма.  Симптоми  са  анемия,  загуба  на  телесно  тегло.  При  съпътстваща инфекция  може да има и треска. Поради високата степен на злокачественост се образуват бързи метастази в белият дроб с остро изявена клинка на белодробна недостатъчност. Други обекти на метастазите са вагина,  вулва,  таз, черен дроб, мозък. Леталният край  е с висок процент. Хориокарциномът  се развива: •  50% от случаите – от предшестваща гроздовидна бременност; •  25% – след аборт; •  22% – след нормална бременност;                                                 33 Докладът е представен на студентската научна сесия на 09. 05. 2019 в секция Здравни грижи с оригинално заглавие на български език: ХОРИОКАРЦИНОМ – НУЖНИТЕ АКУШЕРСКИ ГРИЖИ.   - 170 - PROCEEDINGS OF UNIVERSITY OF RUSE - 2019, volume 58, book 8.4.  •  3% – след извънматочна бременност (Timcheva, K., 2019). Нарастващият брой на онкологичните  заболявания при жената и нуждата от акушерска здравна грижа са мотиви за работата по темата на доклада. Цел: Установяване на значимата акушерска грижа при хорионкарцином. Методи: Използван  е документален  метод – материали  от  медицинска  научна  литература  и болнично досие на пациентка със заболяването хорионкарцином Разглежда се клиничен  случай на жена със хорионкарцином,  проследяват се етапите, лечението и състоянието в динамика. Направен е анализ на необходимите акушерски грижи и се извеждат изводи. Източниците  на  научната  медицинска  литература  са единодушни,  че навременното диагностициране  и лечение  на хорионкарцинома  увеличава шанса за напълно  излекуване. Диагнозата се поставя на базата на: •  Анамнеза – пациентката съобщава за аменорея и направилни  маточни кръвотечения, отпадналост, умора. •  Физикален  преглед – матката е мековата с неправилна форма. •  Ехографско изследване (Фиг. 1).   Фиг.1. Ехографски образ тип „Снежна буря“  •  Лабораторни изследвания – високи стойности на ЧХГ. •  Хистологично  изследване от метериала взет по време на абразио. •  Ренгенография на бял дроб за установяване на метастази. Лечението след направено  абразио и  доказана хорионкарценома  се предприема  след извършена преценка на случая чрез онкологична  комисия, която се състои от пет членен състав със различни медицински специалисти. •  При нисък риск – монохимиотерапия  (с метотрексат); •  При висок риск – полихимиотерапия;  Хирургично  лечение; Лъчелечение – при някои случаи с метастази. Роля на акушерката при диагностика на онкологично заболяване: Акушерката е първата жена  която се среща с пациентката  в кабинета. Тя я посреща, настанява и подпомага да заеме подходящо положение за преглед. От нейното отношение към жената зависи до каква степен пациентката ще се довери на екипа и колко ще бъде исктрена в споделяне на проблема. Акушерката  асистира на  лекаря  по  време на  прегледа. Подава нужните  инструменти. Помага на жената да стане от акушерския стол. При нужда и помага да се облече. Настанява я да седне на удобен стол, за да обсъдят с лекаря състоянието ѝ. При необходимост поднася   - 171 - PROCEEDINGS OF UNIVERSITY OF RUSE - 2019, volume 58, book 8.4.  чаша вода. Дава информация  къде, кога и какви допълнителни  изследвания са необходими да се направят. Записва паспортните данни и заключението на лекаря в досието и документацията на кабинета. Дава насоки за следващото посещение на жената.   Анализ на клиничен случай: Пациентка  на  28  години,  без  фамилна  обремененост  на  онкологично  заболяване. Провежда профилактични  гинекологични  прегледи ежегодно. От снетата анамнеза научаваме, че тя е без придружаващи  заболявания,  липсват вредни рискови  фактори на професионална среда и стил на живот. Посещава гинекологичен  кабинет поради  генитално  кървене (извън менструален цикъл) и непостоянни  болки в областта на малкият таз. Гинекологичният преглед и ехографското изследване не установяват патологични  находки. Регистрирани  са завишени стойности на ЧХГ. Извършва се сепарирано пробно абразио. Установява се, че пациентката е с хорионкарцином  - Първи стадий, Втора клинична  група. Заседанието на  регионална  онкокомисия  в КОЦ град  Русе назначава  химиотерапия   (Метотрексат от 05.10.98 г. - 04.11.98 г.). След приключване  на лечението се извършва  повторно  сепарирано  пробно  абразио и изследване на ЧХГ. Установява се, че заболяването е без прогресия. Пациентката остава на диспансерно наблювение  - на всеки три месеца се изследва ЧХГ, а на  всеки шест месеца се прави  пробно  абразио.  Всички  резултати са в норма.  Редовно поддържа връзка с акушерката от специализирания  кабинет. Четири години  по-късно,  след лечението,  жената забременява спонтанно  с двуплодна бременност. Поради  високите  нива  на Човешки  Гонадотропен  Хормон  (което може да се дължи както на двуплодната бременност, така и на Трофобластната болест), тя се наблюдава интензивно  в стационар.  Акушерките  полагат  всички  необходими  грижи  (психологическа подкрепа,  навременно  извършване  на изследвания  и назначения,  комуникират  с близките). Бременността  завършва  успешно  с  раждане  на  живи  и  здрави  бебета.   Наблюдението продължава с контролни  прегледи на три месеца (ЧХГ). Назначава контролни  прегледи през три месеца и проследяване на ЧХГ. Заболяването е без рецидив. Последно извършени преглед и изследвания на пациентката  са в края на 2018  г.  Те са в норма (Leu – 5.75 Tromb – 252 Хемоглобим 115 ЧХГ – 0,18 AFP 4,21). Акушерката  е вписвала  точно  и  коректно  данните  от всеки  преглед  и  лабораторни изследвания, благодарение на което имаме възможност да се запознаем в детайли със случая. Акушерската документация е попълвана  навремено и изчерпателно,  четливо. Хронологично са  подредени  фишове,  снимки  и  заключителни  медицински  формуляри.  Акушерката периодично  е уведомявала жената за необходимите посещения в болничното заведение.  Акушерката води  дневник  за ,,напомняне“  на  пациентите  за предстоящи  прегледи  и изследвания. Тя осъществява контакти с жените по телефона и връзка с техните близки. Акушерката  познава  всички  случаи,  които  са  диспансеризирани  към  КОЦ  Русе,  в гинекологичния  кабинет.  ИЗВОДИ Профилактичните  гинекологични  прегледи са необходимо условие за ранно откриване и лечение  на  онкологичните  заболявания  при  жената.  Открито  навреме  онкологичното заболяване е лечимо. Взаимоотношенията  между медицинския  екип  и  пациентката  оказват влияние  върху процеса на проследяване и оздравяване. Акушерката има значимо място в профилактиката  и лечебния период на онкологичните заболявания. Акушерски здравни грижи при онкологично болни жени: Онкологичните  заболявания и нейното лечение се отразяват върху качеството на живот на пациентката (Фиг. 2).   - 172 - PROCEEDINGS OF UNIVERSITY OF RUSE - 2019, volume 58, book 8.4.   Фиг. 2.  Направления в качеството на живот и отражение на болестта Акушерката  трябва  да  присъства  активно  подкрепящо  във  всички  направления изграждащи  качеството на живот  на пациентката  с онкологично  заболяване. Тя трябва да разпознава психологическото  състояние на жената свързано с болестта. При пациентки  след заболяване от рак се описват  четири фази (Фиг. 3) на възприемане  на болестта (Kihle,  M., 2015). Трета фаза –приемане на информацияЧетвърта Първа фаза:  Втора фаза – та и търсене фаза –отричане,  страх и  на дълготрайно шок безнадежност допълнителнадаптиранео източници, второ мнение Фиг. 3. Фази на възприемане на онкологичната  болест След потвърждаване на диагнозата, медицинският екип и в частност акушерката трябва да убеди пациентката да стане активен участник в процеса на лечение. Пациент, който иска и вярва, че ще оздравее, се справя по успешно  със заболяването. Акушерката е отговорна  в изграждане на връзката с жената, с доверието. Тя трябва да владее отлично елементите на професионалната  комуникация  и  да  разполага  с  необходимото  време  за  разговори  с пациентката и нейните  близки -  „Няма значение какво си казал, а как си разбран“ (Nenkov, M., 2019, Jordanova, D., 2019). Направен е опит на графично  представяне на необходимите акушерски здравни грижи (Фиг.4).   Фиг. 4. Нужната акушерска здравна грижа   - 173 - PROCEEDINGS OF UNIVERSITY OF RUSE - 2019, volume 58, book 8.4.  За изработване  на предложената  схема е използван  опита  на акушерката работеща в онко-гинекологичен  кабинет  към  КОЦ  Русе  и  теоретичните  лекции  по  изучаваните дисциплини  в професионално  направление Акушерка, степен Бакалавър. Акушерските грижи  за пациента  се осъществяват не само чрез точното изпълнение  на лекарските назначения и добрата техника при изпълнение  на манипулациите и процедурите, а и посредством онова чисто човешко чувство за помощ, състрадание и милосърдие, което при хората се изразява с думи, поглед, жест. От невербалните сигнали с най-голям информационен заряд е погледа, а най - човешкият невербален сигнал е усмивката (Stoev, V., 2010).  ЗАКЛЮЧЕНИЕ Онкологичните  заболявание са водещи по ръст на смъртността през 21 век. Все повече млади жени се срещат с тежката диагноза.  Акушерката и нейните  грижи  са значими в диагнотичния  и лечебен екип. Нейно  е и мястото в превенцията  и профилактиката  сред жените  във всички  възрастови групи.  Това трябва да се осъществява чрез семинари, обучения и работни срещи в училища и предприятия. В доклада са изложени  медицински  факти и конкретен  клиничен  случай, от който става ясно, че дори и тази тежка диагноза с хорионкарценом,  при правилно,  навременно лечение и дълго проследяване, може да има положителен  резултат.   