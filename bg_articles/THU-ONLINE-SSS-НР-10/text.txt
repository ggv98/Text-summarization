 ВЪВЕДЕНИЕ Създаването на единно равнопоставено общество е водеща ценност на съвремения 21 век. Тя се осъществява чрез приобщаването и е сред основните цели, залегнали в политиките на страните по света. Имайки предвид, че образованието е ключовият момент за нейното постигане, е важно да се знае и проследи развитието на процеса на приобщаване на различните деца. Така от една страна може да се направи равносметка за напредъка на обществото, а от друга да се видят ползите и все още съществуващите проблеми пред приобщаването, за да се поставят нови цели и достигне максимално качество на образованието и равен достъп за всички деца.  ИЗЛОЖЕНИЕ Специални образователни потребности Специални образователни потребности (СОП) е юридически термин, който се използва в сферата на образованието за назоваване на голям брой нарушения при децата в училищна възраст. Той обединява широк спектър от увреждания и трудности, засягащи способността на детето да учи, общува, да се интегрира и социализира. СОП е синоним на широко използвания в англоезичната педагогическа литература термин “children with special educational needs”. Въведен е в Англия през 70-те години на 20 век, като постепенно започва да се прилага в другите страни. Днес обаче носи негативно значение и може да се наложи да бъде променен. Терминът СОП е въведен в България през 2002 г. с навлизането на интегрираното образование. Той е приет като официална дефиниция в нормативните документи и отговаря на употребяваното в ежедневието название „деца с увреждания”. Чрез въвеждането на термина се цели да се наблегне на специалните педагогически потребности на децата, породени от техните нарушения. При  тези  ученици  обучението  може  да  бъде  забавено  или  възпрепятствано  поради увреждането. Специалните потребности обикновено се определят от това, което ученикът не  10 Докладът е представен на студентската научна сесия на 13.05.2021 г. в секция „Промоция на здравето“ с оригинално заглавие на български език: ЕВОЛЮЦИЯ НА ПРИОБЩАВАЩОТО ОБРАЗОВАНИЕ.   - 62 - PROCEEDINGS OF UNIVERSITY OF RUSE - 2021, volume 60, book 8.5. може да прави вследствие на забавяне или непълноценно развитие, избягване на дейности или отказ да опита нови такива. С  цел  децата  със  СОП  да  се  справят  с  усвояването  на  учебния  материал,  тяхната образователна програма нормативно се променя. За всяко дете се изготвая индивидуален план за  обучение  съобразно  специфичните  нужди  и  нарушения.  В  процеса  на  обучението  се използват специални помагала, материали, методи и стратегии. Средата за тези деца също е приспособена към специалните им нужди, а преподавателите са обучени за работа с децата със СОП. Поради тези особености на образователния процес специфичното при понятието СОП е, че отразява какви са образователните нужди на детето и начините за педагогическо въздействие.   Групи деца със специални образователни потребности Съществуват различни класификации според разнобразните състояния и увреждания, водещи до СОП (фиг. 1). В категорията специални образователни потребности се включват деца със: •  сензорните увреждания – нарушения на зрението или увреден слух;  •  нарушенията от аутистичния спектър (аутизъм и синдром на Аспергер); •  сензорно интегративна дисфункция (СИД);  •  хиперактивност и/или дефицит на вниманието (ХАДВ);  •  дисфазия на развитието (сензорна и моторна); •  физическо увреждане;  •  умствена изостаналост; •  когнитивни или ментални проблеми •  емоционални или поведенчески отклонения; •  множество увреждания; •  комуникативни нарушения; •  специфични обучителни трудности(СОТ)/специфични нарушения на способността за учене (СНСУ) (дислексия, дисграфия, дискалкулия); •  хронични и неизлечими заболявания. АутизъмФизически  Сензорни увреждания уврежданияДеца Когнитивни СОТ със уврежданияСОПЕмоционално-Хронични поведенчески заболяванияпроблемиСИД,ХАДВ и др. Фигура 1. Групи деца със специални образователни потребности   - 63 - PROCEEDINGS OF UNIVERSITY OF RUSE - 2021, volume 60, book 8.5. Съществуват и други групи деца със специални образователни потребности, свързани с тяхното различие и възможност да се включат пълноценно в общообразователната училищна среда. Това могат да бъдат децата неговорещи български език, децата с противообществени прояви, както и с изявени способности, надвишаващи значително развитието за възрастта си и др.  Според  българската  образователна  система  децата  със  СОП  и/или  хронични заболявания са представени от следните групи (фиг. 1): 1. различни видове увреждания - сензорни, физически, умствени (умствена изостаналост), множество увреждания;  2. комуникативни нарушения;  3. специфични нарушения на способността за учене (дислексия, дисграфия, дискалкулия);  4. разстройства от аутистичния спектър;  5. емоционални и поведенчески разстройства (ДВ, 2015, бр. 59, стр. 61).  Развитие на процеса на интегриране на децата със СОП Интегрирано образование Етапи и модели В исторически план обучението на децата със специални нужди е сравнително нов и приоритетен процес на обществото. Той е преминал е през няколко етапа, всеки от които е продиктуван  от  различните  модели  за  разбиране  на  увреждането  и  отношението  на обществото към нарушенията.  Първият  етап  от  обучението  на  деца  с  увреждане  започва  още  през  19-ти  век  с диференцирането  на  заболяванията  и  определянето  на  видовете  инвалидност.  Според съществуващия тогава медицински модел, децата се разглеждат като болни, етикирани с диагнозата си. Моделът набляга само на клиничната картина и евентуална възможност за лечение, без да разглежда възможности за развиване на потенциала на индивида, промяна на социалния му статус и активното и равноправно включване в обществото (Градинарова, 2018). Съответно обучението се характеризира със сегрегация, изолация, господство и подчинение на децата.  Този модел е заменен през началото на 20 век с медицинския модел на инвалидността. Въвеждането на новият модел и разбирания дава началото на нов етап в развитието на обучението на деца с увреждания. През него децата се образоват в специални училища, а акцентът  е  поставен  върху  заболяването  и  неспособността  на  индивида  да  изпълнява присъщите  му  социални  роли  и  да  извършва  характерните  за  него  ежедневни  жизнени дейности.  Постепенно  за  период  от  60  години  започват  да  се  наблюдават  ползите  от индивидуалния  подход  на  образование.  Родителите  настояват  обществото  да  създаде максимално близки до нормалните условия за живот на децата с трайни увреждания. От средата на 60-те до средата на 80-те години на 20 век родителите водят съдебни процеси децата им  да  получат  право  да  се  обучават  в  масови  училища.  Описаният  процес  се  нарича „нормализация“. В основата му е заложена идеята, че децата с трайни увреждания са способни да усвояват различни дейности. Роля и задължение на обществото е да създаде условия максимално близки до нормалните за живот на тези деца. С процеса на нормализация в САЩ се налагат принципите на интеграция и създаването на различни форми на интегрирано обучение.  След Втората световна война се заражда идеята за пълно участие на хората с увреждане в обществото. Важен момент от историята на интегрирането на децата със СОП е създаването и приемането на Всеобщата декларация за правата на човека през 1948 г. и последвалата я през 1959 г. Декларация за правата на детето. На тях се основават равните права на обучение на деца с увреждания заедно с децата в норма. Същевременно през 70-те години на 20 век хората с увреждания в САЩ и Англия са вдъхновени от движението за граждански права на чернокожите американци. Те започват да се самоорганизират, настоявайки за независим живот, равнопоставеност и деинституцио-  - 64 - PROCEEDINGS OF UNIVERSITY OF RUSE - 2021, volume 60, book 8.5. нализация. Тази съвкупност от дейности води до появявата и утвърждаването на модела на гражданските права на инвалидите от средата на 80-те години, според който образованието е подчинено на принципите на свободен достъп и социално включване в общността.  През  последните  40  години  навлизат  нови  практики  и  модели,  свързани  с преустройството. Създадени са нови педагогически модели, сред които ключова роля има социално-педагогическия модел. Той е парадигмата, чиято цел е развиване на индивида и социално  включване  посредством  прилагането  на  разнообразни  методи  и  средства. Постигането на равен достъп до училище на всички деца е следствие от навлизането на този модел (Градинарова, 2018). В медицината биомедицинският модел е заменен от биопсихосоциален. Той е базиран на убеждението, че човек има способностите да противодейства на ефектите, произтичащи от увреждането или заболяването.   Фигура 2. Етапи и модели на интегрирането на деца със СОП  Същност на интегрираното образование За инициатор на интегрираното образование се приема австро-унгарският педагог на зрително затруднени Йохан Клайне. Думата „интеграция” има латински произход и означава „обединяване в едно цяло на групи, колективи, страни поради обща работа или/и общи интереси”. Тя е подходящо избрана да опише същността на интегрираното образование, което се определя като „съвместно обучение на деца със специални образователни потребности и здрави деца в обикновеното училище чрез квалифицирано подпомагане от специален учител”.  Тази форма на обучение е въведена първо в страните членки на Европейския съюз, Англия, държавите от Северна Америка и Австралия. Всяка от тях има изработена собствена система на интеграция, която отчита националната специфика. Към момента се въвежда и в Азия. Процесът за въвеждане на интегрираното образование е дълъг и труден за изпълнение. За успешното му осъществяване всички държави работят заедно, като приемат и прокарват множество закони и политики. Създадени са и са въведени понятия и термини за единна работа и се ангажират институции, които да работят за интегрирането на децата със СОП.  Международни документи в основата на интегрираното образование Като отправна точка за интегрираното образование специалистите най-често посочват Декларацията  от  Саламанка,  подписана  от  участниците  в  Световната  конференция „Образованието  за  хора  със  специфични  образователни  нужди:  достъп  и  качество”, организирана от ЮНЕСКО и проведена в Испания през 1994 г. В нея се посочва, че всяко дете има основно право на образование и трябва да получи възможност да достигне и овладее приемливо ниво на знания. Сред страните, подписали декларацията, е и България (Иванова и кол., 2015). От особена значимост за развитието на интегрираното образование е Конвенцията на ООН за правата на детето, приета на 20.11.1989 г. Конвенцията за правата на децата с увреждания е първият юридически обвързващ международен документ, който утвърждава човешките права на всички деца. В България тя е в сила от юни 1991 г. и е част от вътрешното право (УНИЦЕФ).    - 65 - PROCEEDINGS OF UNIVERSITY OF RUSE - 2021, volume 60, book 8.5. През 2006 г. ООН приема Конвенцията за правата на хората с увреждания. Тя е ратифицирана от Европейския парламент в края на 2012 г., а България е страна по нея от 26 януари 2012 г. Мисията на Конвенцията е преди всичко да насърчава, защитава и гарантира пълноценното и равноправно упражняване на всички човешки права и основни свободи от страна на всички хора с увреждане и да подпомага за зачитането на човешкото им достойнство (Кожухарова, 2013). Въпреки че у нас съществува Закон за интеграция на хората с увреждания, Конвенцията има по-голяма тежест, тъй като е всепризнат международен акт.  Развитие на интегрираното образование в България Поради  периода  на  преход  България  е  сред  държавите,  които  по-късно  въвеждат интегрираното образование. С наредба на МОН от 2002 г. в страната ни официално се въвежда реформа в образованието с цел приобщаване на децата със СОП. Реформата е приета и обнародвана в Закона за народната просвета и последвалите промени в него. Въпреки това у нас  са  съществували  форми  на  интегрирано  образование  преди  това.  Както  Венета Кацарска (2000) изтъква, в България индивидуалното интегрирано обучение не е новост. Като пример тя посочва, че голям брой деца със слухови нарушения са завършили успешно масово училище. Те са обучавани заедно с чуващи главно по решение на техните родители, учителите от центровете за ранна рехабилитация на слуха и говора и учителите от общообразователното училище. Владимир  Радулов  (2007)  отбелязва,  че  през  1993  г.  сме  се  разделили  със  старата терминология, което е свързано и налага интензивна промяна в подхода към децата с различни увреждания. Той посочва още, че през 1994-1995 г. започва тотално интегриране на деца със специални образователни потребности в детските градини и училищата, което обхваща 5 града в България, което доказва по-раните форми на интеграция в страната ни.  Включващо образование През последните 20 години както по света, така и в България, интегрирането на децата със  СОП  претърпява  редица  промени.  Те  са  продиктувани  от  факта,  че  успехът  на интеграцията  предполага  децата  с  увреждания  от  различна  социална  или  етническа принадлежност  да  се  адаптират  към  образователната  система,  без  тя  да  се  променя.  В действителност това води до невъзможност уязвимите групи да се справят с учебните си задължения, както и да се приспособят към средата, към връстниците и съучениците си. Поради липсата на равнопоставеност и достъпност се преминава за кратко през включващо образование. При него се променя само учебната система, а фокусът е изцяло върху промяна на училищната система в посока тя да предоставя равен достъп за всички деца независимо от различията. Това обаче се оказва недостатъчно за приобщаването. Необходими са условия за равнопоставеност,  предлагайки  специална  помощ  и  услуги,  осигуряващи  качествено обучение. Поради това подходите и организацията на учебния процес се осъвременяват, с което се преминава към приобщаващо образование (Иванова, 2020).  Преход към приобщаващо образование (ПО) Към  настоящия  момент  в  България  се  осъществява  преход  към  приобщаващо образование. То се налага от факта, че интегрираното обучение е предназначено за децата с увреждания,  но  е  създадено  според  стандартите  и  условията  на  здравите  хора,  докато приобщаващото образование е насочено към правото за принадлежност и поддържане на равни права за всички деца (Радулов, 2004). Приобщаващото образование е създадено както за деца със специални образователни потребности и обучителни трудности, така и за деца и ученици с различна етническа и религиозна принадлежност и социален статус, деца в риск, с изявени дарби и таланти, а също и за деца без установени проблеми. Мануелян  (2016)  посочва,  че  приобщаващото  образование  е  модел  и  подход  за приспособяване и организиране на училищната среда към детето, а не обратно. Философията му е те да учат заедно с връстниците си и да получават качествено образование по учебния материал извън чисто пространственото смесване на децата. Друго тълкуване на смисъла на   - 66 - PROCEEDINGS OF UNIVERSITY OF RUSE - 2021, volume 60, book 8.5. приобщаващото образование споделя Сийка Чавдарова-Костова (2019). Тя го определя като едно от „модерните“понятия в българския педагогически речник и счита съществуващите мнения относно различието между термините включващо и приобщаващо образование за неоснователни. И двете понятия са с английски произход (inclusion) и означават включване, обхващане, приобщаване. Приобщаващото образование поставя акцент върху възможността децата със СОП и СОТ да развият максимално капацитета си да учат и да се образоват заедно с връстниците си. Докато при интегрираното обучение очакванията са децата да се променят и да отговорят на определените от общообразователната система стандарти, приобщаващото образование се стреми към промяна в самата система, така че тя да е способна да отговори адекватно на разнообразието  от  ученици  с  различни  нужди.  Приобщаващото  образование  изисква достъпност не само като физическа възможност за присъствие в училището на децата, но и като достъпност и адекватност на учебната програма и съдържание, а също и на методите на преподаване на учебния материал (Иванова и кол., 2015).  Необходима е и много добра връзка между образователните институции и центровете за деца с увреждания. Поради това в образователните институции навлизат и терапевтите, а не само ресурсните учители, както досега. Така приобщаващото образование се явява естествено усъвършенствано продължение на интегрирането на децата със СОП.   Значение на приобщаващото образование По силата на еволюцията, въвеждаща приобщаващото образование, всяко дете получава възможност за упражняване на фундаменталното си право да се образова. Ползите от този процес  са  многомерни.  На  първо  място  на  ниво  личност  то  допринася  за  чувството  за благополучие на децата със СОП и на семействата им, давайки на детето статут на ученик, а по-късно  и  на  работещ.  От  друга  страна  средата  (физическа  и  социална)  подпомага индивидуалното развитие на всяко дете и на уменията му за комуникация, взаимодействие, игра, обучение в дейности и създаване на приятелства. Детето получава възможност да се учи според възможностите си и да натрупа опит, за да се справя максимално самостоятелно в обществото и ежедневието. Целта на приобщаващото образование е не само децата да се обучат в педагогически аспект, но възможност за подпомагане на професионалната ориентация. Така се намалява безработицата в обществото, понижава се броят на лицата на социално подпомагане, като по този начин се обезпечава финансово цялото общество.  На второ място на обществено ниво законите отразяват възможностите и нуждата за приемане на всички в обществото. Премахва се етикета „деца с увреждане“, като се насърчава принадлежност на учениците към класа, а не просто присъствие в класната стая, което е показател за израстване на обществото. Освен това се създава затворен кръг от институции за работа с деца и техните семействата. В  магистърската  си  теза  Nicole  McMillian  (2008)  подчертава,  че  приобщаващата обстановка създава по-добро разбиране и толерантност към индивидуалните различия на хората. Създаването на класна стая, която отразява многообразието и уважението, учи децата да прилагат тези умения извън училище.  Ползите същевременно са и за преподавателите, тъй като приобщаващото образование им позволява да развият практиката и да повишат информираността си и така да създадат ефективно своята приобщаваща класна стая. Освен това се създават и нови професии като ресурсен учител, които имат водеща роля в този процес.  Като се има предвид, че броят на децата със СОП по света е 93 милиона и почти 50% от тях не посещават  училище, приобщаващото образование е най-ефективният начин те да получат справедлив шанс да ходят на училище, да учат и да се развиват (UNICEF, 2020).    - 67 - PROCEEDINGS OF UNIVERSITY OF RUSE - 2021, volume 60, book 8.5. Екипна работаПромяна в  Нови нагласите професииЗначение  на ПОРабота за Адаптирана хората с средаувреждания Фигура 3. Значение на приобщаващото образование  ЗАКЛЮЧЕНИЕ В  заключение  можем  да  кажем,  че  приобщаването  на  децата  със  специални образователни потребности е сравнително нов процес в обществото. Въпреки това бързите темпове на развитие и ангажираността на всички държави и институциите в тях показват необходимостта от промяната. Приобщаващото образование не е само приобщаване на децата, а обединяване на всички хора в единна кауза и промяна на ценностите и нагласите.  