 ВЪВЕДЕНИЕ Българското речно плаване има много стара история. След освобождаването на България от турско робство до 1935 година Дунавското корабоплаване се е осигурявало от румънски, унгарски и австрийски корабни дружества. На 17 март 1935 година се слага началото на Българското дунавско корабоплаване със закупуването на три кораба „Вит” (фиг.1), „Искър” (фиг.2)  и  „Осъм”  (фиг.3),  преустроени  като  товаро-пътнически,  които  обслужват  всички пристанища от Русе до Видин. Първоначално предприятието носи името „ Речно крайбрежно плаване”. По-късно на 31 май 1940 година, със закон е трансформирано в самостоятелно Параходство „ Българско речно плаване” със седалище град Русе [1]. Предметът и дейността на предприятието е [2]: -  Транспорт на товари и пътници; -  Спедиторска и агентна дейност; -  Ремонт; -  Радио-свързочна, сервизна и търговско-снабдителни дейности; -  Наемане и отдаване на кораби; -  Организиране на комбинирани превози: жп. транспорт-море; -  Фериботни превози между Никопол и Турну Магуреле;                                                  1 Докладът е представен на студентската научна сесия на 16.05.2018 в секция „Транспорт и машинознание“ с оригинално заглавие на български език: Възникване и развитие на параходство „Българско речно плаване” от периода 1935 година до 2010 година.   - 72 - PROCEEDINGS OF UNIVERSITY OF RUSE - 2018, volume 57, book 4.1.  Фиг. 1 Парен пътнически кораб  „Вит”.    Фиг. 2 Парен пътнически кораб „Искър”.      Фиг. 3 Парен пътнически кораб „Осъм”.     - 73 - PROCEEDINGS OF UNIVERSITY OF RUSE - 2018, volume 57, book 4.1.  ИЗЛОЖЕНИЕ Развитие на БРП през годините. След присъединяването на Добруджа към България дължината на пътническите линии нараства на 415 км. През 1938 година правителството взема решение да се отпуснат 180 милиона лева за покупката на три  моторни товаро-пътнически кораба от Будапеща и четири товарни влекача от Регенсбург. През месец август 1941г. е завършен и влиза в експлоатация моторен кораб „ Царица Йоана” (сега Ал. Стамболийски фиг. 4), а до края на същата година влизат  в  експлоатация  и  други  кораби,които  обслужват  с  редовни  рейсове  до  Видин  и Силистра.     Фиг. 4 Пътнически кораб „Ал. Стамболийски”  До пролетта на 1944г. корабите на БРП плават безпрепятствено по цялата река, но след март 1944 г. английски и американски самолети хвърлят в Дунав над 2 600 мини. В резултат: На 30 април 1944 г. моторен кораб „Русе” в унгарския участък на реката в конвой от 15 състава влачи шлепа „Шумен „ и един югославски шлеп. През нощта английски и американски самолети са хвърлили мини, конвоят попада на тях и под кораба избухва мина. Силният взрив разкъсва предната част, носът на кораба потъва, заедно с предната надстройка. Загиват трима моряци  и  един  моторист.  На  другата  сутрин  моторен  кораб  „Русе”  потъва  в  района  на Дунафюлдвар около 100 km. под Будапеща. По късно моторен кораб „Русе” е изваден и откаран  във  Виена.  След  войната  корабът  е  изваден  и  през  1946  г.  е  ремонтиран  в чехословашкото пристанище Комарно и плава във флота на БРП до 1986 г[3].; На 1 май 1944 г. на мина се натъква пътническият кораб „ Княз Симеон” близо до Оряхово. Загива една пътничка от Козлодуй. През 1946 г. корабът е изваден, ремонтиран е в русенската корабостроителница и плава до 1982 г., когато е преоборудван в плаващ ресторант [3]. До  1990  г.  основната  част  от  превозите  са  от  съветските  дунавски  пристанища  за България. Превозите от български пристанища за Съветския съюз се извършват от кораби на Съветското дунавско параходство (СДП). През 1976 г. се създава и през 1977 г. заработва Съветско-българското  транспортно  дружество  „Дунайтранс”  за  улесняване  на  големия трафик, но през 1990 г. дружеството е прекратено. На 14 юни 1962 г. е открита пътническа линия с наети от СДП кораби на подводни криле „Ракета”. С тях от Русе до Видин се пътува около шест часа. „Ракета” е с дължина 27.0 м, ширина 4,4 м. и газене 1,1 м, скорост 60 км/ч и побира 64 пътника. През 1963 и 1964 г. БРП купува собствени кораби „Ракета” (фиг.5), а от 1968 г. се купуват по- големи и по-бързоходни кораби на подводни криле „Метеор” (фиг. 6) и „Възход”  (фиг.  7).  До  1992  година  корабите  на  подводни  криле  „Метеор”  и  „Възход” обслужват българското крайбрежие. По-нататъшната им експлоатация поради използването от много малък брой пътници става много скъпа. БРП преустановява редовните пътнически   - 74 - PROCEEDINGS OF UNIVERSITY OF RUSE - 2018, volume 57, book 4.1. линии. Повечето от корабите са нарязани за скраб, някои от тях са продадени, на различни лица, които ги вдигат на брега и ги използват като заведения[3].     Фиг. 5 Кораб на подводни крила „Ракета”      Фиг.6 Кораб на подводни крила „Метеор”    Фиг.7 Кораб на подводни крила „Възход”  Броят на пътниците и количеството на превозените стоки постоянно нараства. Още през 1935  г.  са  превозени  41 352  пътници  и  4053  тона  стоки.Годите  от  1935  до  1944  г.  се характеризират с бавен темп на развитие. Ръстът на  БРП по години  (1944 до 1973 г.) е представен в таблица 1. През 1973 г. броя на шлеповете нараства на 188 броя,  от които влекачи   - 75 - PROCEEDINGS OF UNIVERSITY OF RUSE - 2018, volume 57, book 4.1. и  тласкачи  30  броя,  пътнически  кораби  11 броя  с  превозени  пътници  293,300 и товари 3,778,500 тона и обща товароподемност 225 тона[1].   Таблица 1. Превозени товари година  превозени тонове 1944  53,719 1945  65,582 1946  64,78 1947  61,087 1948  263,1 1949  390,1 1950  430,8 1951  610,64 1952  660,1 1953  791,84 1954  840,55 1955  919,81 1956  991.090 1957  1,082,960 1958  1,152,230 1959  1,300,030 1960  1,556,050 1961  1,531,800 1962  1,594,500 1963  1,608,100 1964  1,993,100 1965  2,316,200 1966  2,665,600 1967  2,861,500 1968  2,930,000 1969  3,062,200 1970  3,168,200 1971  3,368,000 1972  3,485,200 1973  3,755,500  След 1990 г. товарния флот на БРП има тежки проблеми, след разпадането на съвета за икономическа взаимопомощ (СИВ) работата му рязко намалява. След избухването на войните в бивша Югославия част от Дунава става арена на военни действия и корабите понякога безпричинно се обстрелват. БРП трябва да преодолява и наложените санкции спрямо страните от бивша Югославия. Започват съкращения на хора, бракуват се кораби, особено несамоходни. Известно стабилизиране допринася откритата от БРП през 1994 г. ро-ро линия Русе-Рени-Русе, но през 2007 г. линията е закрита. През март 1999 г. по време на Косовската криза са бомбардирани и разрушени мостовете на Нови Сад, което оказва негативно въздействие върху българските корабопритежатели. Превозите намаляват повече от три пъти, което налага нови съкращения на хора и бракуване на кораби. През 2006 г. БРП е приватизирано и се превръща в „Параходство БРП” АД. БРП отчита собственост върху седемнадесет линейни кораба, два маневрени кораба, три спомагателни кораба,  един  пътнически  кораб  и  една  фериботна  платформа.  Тонажът  включва   - 76 - PROCEEDINGS OF UNIVERSITY OF RUSE - 2018, volume 57, book 4.1. средносписъчно 112 шлепа и 10 налични несамоходни съда. На 19 март 2010 г. е открита най-новата ро-ро линия на БРП между Никопол и Турну Мъгуреле. Продължава да функционира и старата ро-ро линия на БРП между Видин и Калафат - Румъния, открита през 1973 г.    ИЗВОДИ Параходство „Българско речно плаване” е основният речен превозвач по река Дунав откъм българския бряг. След разпадането на съвета за икономическа взаимопомощ (СИВ) работата  му  рязко  намалява.  С  избухването  на  войните  в  бивша  Югославия  започват съкращения на хора, бракуват се кораби, особено несамоходни. През последните години е налице тенденция към увеличаване на товаропотоците като цяло по река Дунав. В същото време наличният тонаж на БРП остава непроменен или намалява. Това води до недостиг на кораби и необходимост от увеличаване на флота.       Средната възраст на самоходния флот е 28 години, а на несамоходния  – 31 години. Застаряването на флота поставя под въпрос способността на Дружеството да се възползва от положителните тенденции в развитието на товаропотоците, тъй като в рамките на следващите години капацитетът ще намалее значително, в случай че не се извършат инвестиции в нови плавателни съдове.     