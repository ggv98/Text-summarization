 ВЪВЕДЕНИЕ Заболяването Захарен диабет е познато от дълбока древност. Първите доказателства, описващи клинично състояние, сходно със захарен диабет, датират от 1552 г. пр. Хр., в папируса на Еберс. Названието “diabetes” - диабет  е дадено  за първи път от Деметриос от Апамея и означава преминаване на вода през тялото. През XII век  Томас  Уилис установява сладкия  вкус  на  урината,  а  през  1796  год.  Ролло  и  Франк  прибавят  към „Diabetes” и понятието „mellitus” като  се  оформя  и  до  днес  използваното  наименование  „Diabetes mellitus”  –  Захарен  диабет.  Захарният  диабет  е  едно  от  най-прогресивно  нарастващите хронични заболявания на 21-ви век (http://dr-mgeorgieva.com).  ИЗЛОЖЕНИЕ Всяка година на 14-ти ноември се отбелязва Световният ден  на Захарния диабет. Той се чества от 1991 г. под егидата на Световната здравна организация, а през 2007 г. с резолюция  е официално признат и от ООН. Датата  не е избрана случайно, защото това е рожденият ден на Фредерик Бантинг, който заедно с Чарл Бест  през 1921г, изолират инсулина от панкреаса. Откриването на инсулина и използването му за лечение на диабета е най-великото откритие в историята на Захарния диабет (https://www.vita.bg). Захарният  диабет  обхваща  група  метаболитни  заболявания,  характеризиращи  се  с хронична  хипергликемия  в  резултат  на  дефект  в  инсулиновата  секреция,  инсулиновото действие или от съчетание на двата дефекта (Litvinenko I., 2019). Заболяването е социално значимо, поради широкото си разпостранение и сериозен проблем са късните усложнения,  45 Докладът е представен на студентската научна сесия на 20.05.2021 в секция МКДД с оригинално заглавие на български  език:  ОБУЧЕНИЕ  НА  ПАЦИЕНТИ  СЪС  ЗАХАРЕН  ДИАБЕТ  -  ФАКТОР  ЗА  ОПТИМАЛЕН КОНТРОЛ НА ЗАБОЛЯВАНЕТО .   - 244 - PROCEEDINGS OF UNIVERSITY OF RUSE - 2021, volume 60, book 8.5. които могат да доведат до сериозни последици - слепота, ампутации на крайници, съдови усложнения (Nikolov F., and team, 2020). Американската  Диабетна  Асоциация  и  Експертния  състав  на  Световната  Здравна Организация по класификацията и диагностиката на Захарния диабет препоръчват  следната етиологичната класификация на заболяването: 1. Инсулинозависим захарен диабет - ИЗЗД /ЗД тип 1, Ювенилен, Автоимунен ЗД. 2. Неинсулинозависим захарен диабет – НИЗЗД /ЗД тип 2, старчески ЗД/ - обикновено след 40 годишна възраст.  3. Специфични типове диабет –като усложнения на други забоявания:  заболявания на екзокринния  панкреас,  Базедова  болест,  акромегалия,  инфекции,  различни  генетични синдроми -синдром на Даун, синдром на Търнер и др.. 4. Гестационен диабет  - развива се по време на бременността, след 24 гестационна седмица. Двата най-чести типа захарен диабет са захарен диабет тип 1и захарен диабет тип (http://dr-mgeorgieva.com).  Захареният диабет тип 1 е характерен за детската и млада възраст, има рязко начало и бурно развитие на клиничната картина: основните прояви са полиурия, полидипсия и редукция на тегло при полифагия. В 20-30 % заболяването дебютира със диабетна кетоацидоза, а Захарен диабет тип 2 обикновено има безсимптомно начало и се открива случайно при изследване по друг повод, полиурията и полидипсията са по-късна изява. ЗД тип 2 може да се изяви направо с късните си усложнения (Nikolov F., and team, 2020). Обучението при пациентите със захарен диабет се свежда до придобиване теоретични  познания и практически умения, необходими за справяне с възникнали  необичайни ситуации в  ежедневието,  корекция  на  приеманите  медикаменти  в  зависимост  от  натоварването, хранителния прием и други. Обучението включва инструкции относно начина на живот и поведение - хранене, физическа активност и развитие на практически умения (Wheeler M. et all.,2001). Обучението цели да осигури информация в приемлива форма  и има съществена роля за подобряване качеството  на живот на пациентите в резултат на постигнат добър контрол  на  заболяването.  Прилагат  се  различни  подходи  за  оптимизиране  лечението  на захарния  диабет  –  индивидуален  и  групов.  Груповият  подход  осигурява  по-комплексно обучение, спестява време, персонал, има и допълнителни предимства поради възможността да бъде споделен опит между пациентите. Когато двете форми се провеждат по установена схема не  се  отчитат  различия  между  тях  (Richeim  P.  et  all.,2002).  Участието  на  пациентите  в груповите обучителните сесии им дава шанс да контактуват с хора с подобни ежедневни проблеми и да обменят опит за справянето с тях. Най-ефективно е структурираното групово обучение, съобразно програма съставена от: ➢  уроци  по  основни  проблеми    на  Захарния  диабет:  хипогликемия,  диета,  физическа активност, лечение, ➢  практически занятия върху самоконтрол (изключително важен-намалява усложненията от диабета с 35%); инжекциозна техника, съставяне на меню,физически упражнения (Nikolov F., and team, 2020). Структурираното  обучение  за  самостоятелно  справяне  при  пациентите  със  захарен диабет (DSME, diabetes self-management education) се смята за неделима част от качествената грижа за болния и трябва да бъде достъпна за всеки индивид с това заболяване (Funnell MM, et all.,2011).  Добрите резултати от обучението се предшестват от добрата  неговата организизация на провеждане: ➢  Непосредствено  или  скоро  след  диагностициране:  обучението  предоставя    основна информация за здравословно хранене, физическа активност,  отказ от  тютюнопушене; информация  относно  естеството  и  развитието  на  захарния  диабет,    минимум  умения необходими за контрол;  информация относно инжектиране на инсулин, самоконтрол, хипогликемия, разпределение на въглехидратите в храненията; ➢  Месеци  след  поставяне  на  диагнозата  –  обучението  предоставя  по-изчерпателна информация,  добавя се още  за целта на лечението,  храненето в къщи и навън; целите на   - 245 - PROCEEDINGS OF UNIVERSITY OF RUSE - 2021, volume 60, book 8.5. инсулиновата  терапия,  усложненията  на  диабета,  артериалните  рискови  фактори; бременност, контрацепция; работа, шофиране, пътуване; ➢  В дългосрочен план – периодично обучение при годишния преглед (Daskalova I., Ts. Totomirova, 2016). При всеки пациент независимо от възрастта с цел постигане на оптимален контрол на захарния диабет е необходимо да се изготви  индивидуален план в насока: ➢  непрекъснато обучение и подкрепа на пациентите и техните семейства, ➢  постоянна оценка за остри усложнения – хипогликемия  /ниска КЗ/ и диабетна кетоацидоза, ➢  постоянна оценка за хронични усложнения – неврологични, очни, бъбречни, мозъчно-съдови, сърдечно-съдови, ➢  ежедневно  измерване  на  кръвната  захар  от  самия  пациент  чрез  глюкомер  или  чрез системите за продължителен глюкозен мониторинг, ➢  измерване на гликиран хемоглобин /Hba1c/ на всеки 3 месеца - златен стандрат за оценка качеството на лечение при захарен диабет Той показва  каква част от общият хемоглобин се е свързала с кръвната захар (Koeva Ya., T. Atanasova, 2017).  Известна  е  сентенцията  в  медицината,  че  най-доброто  лечение  е  профилактиката. Специалистите  по  здравни  грижи  са  неизменна  част  от  лекуващия  екип  на  пациенти  в амбулаторни  или  стационарни  условия.  Познаването  на  основните  рискови  фактори  и основните  принципи  в  диагностиката,  лечението  и  профилактиката  на  ЗД.    ще  повиши възможността  за  навременно  разпознаване  и  лечение  и  ще  подобри  прогнозата  при пациентите. (Sherbanov O., Nedeva T., 2015) Важно условие за оптимален контрол на диабета е и здравословното хранене в училище, включително и изчисляването на въглехидратното съдържание в храната. Поддържането на оптимален контрол на Захарен диабет тип 1 в училище е ключово за намаляване на винаги съществуващия риск от краткосрочни диабетни усложнения (особено ниски нива на кръвната глюкоза  -  “хипогликемия”),  както  и  за  намаляване  риска  от  дългосрочни  диабетни усложнения. (Goss P.W., Middlehurst A. et all.,2018, www.vapesbg.eu/images/docs). Едно от тях е т. нар. Диабетно стъпало. Основна причина за появата му са микро-, макроангиопатията и прогресиращата невропатия, Често загубвайки сетивността си, пациентите идват за лечение с рани,  некрозина  меките  тъкани,  остеопоризи  и  остеолизи  на  костите  на  ходилото.  Това състояние определя степента на увреждане и повлиява жизнения и здравословен стандарт на тези болни. (Mihailov Hr. et all, 2017).  Хранителното обучение и съветите за начина на живот трябва да се адаптират към индивидуалните  нужди  на  всеки  пациент.  Целта  е  създаване  на  правилно  хранително поведение и здравословни хранителни навици за цял живот. Разграничаването на видовете диабет е от съществено значение за лечението и подхода при обучението. Обучението на пациентите е неотменна част от тяхното комплексно лечение. Процесът на въоръжаване със знания и умения, необходими за осъществяване на самостоятелни грижи за диабета, справяне с кризисни ситуации и извършване на промени в начина на живот е важен за успешен контрол на заболяването (Balabanova A., 2015, https://medpedia.framar). Целите на обучението  се свеждат до оптимизиране на: ➢  познанията на пациента за захарния диабет; ➢  способността на пациента да определи личните си здравни цели; ➢  мотивацията и отношението на пациента към грижите за себе си; ➢  поведението на пациента, което оказва влияние върху контрола на заболяването; Обучението допринася за придобиване на умения, които имат съществено значение за упражняване на  оптимален контрол на заболяването, а именно умения за: ➢  ефективно справяне с хранителния режим и физическата активност; ➢  инжектиране на инсулин / неинсулинови инжекционни средства / работа с инсулинова помпа; ➢  оптимално и подходящо прилагане на инсулиновата терапия; ➢  справяне със социалните и ежедневните последици от инсулиновата терапия върху начина на живот;   - 246 - PROCEEDINGS OF UNIVERSITY OF RUSE - 2021, volume 60, book 8.5. ➢  прилагане на подходящи перорални и инжекционни неинсулинови антидиабетни средства; ➢  провеждане на самоконтрол; ➢  мониториране и използване на резултатите от лечението; ➢  справяне с усложненията на лечението, включително хипогликемия; ➢  разбиране и приемане на целите и за разработване на стратегия за постигането им; ➢  ефективна комуникация с членовете на диабетния екип; ➢  посрещане на новите проблеми в диабетните грижи; ➢  адекватно справяне с късните усложнения на захарния диабет. Резултатите от обучението е добре да се оценяват  при рутинна визита или веднъж годишно в насока: ➢  преглед на уменията на пациента, свързани със захарния диабет (техника на самоконтрол, хранителен режим, инжекционна техника); ➢  данни от биомедицинските изследвания на пациента (промяна в телесното тегло, НbА1с); ➢  преценка на поведението на пациента (удобни обувки, физическа активност, спиране на тютюнопушенето, места на инжектиране, членство в диабетна организация); ➢  оценка на стила на живот, на емоционалната нагласа, на усещането за бариери пред някои активности в стила на живот на пациента със захарен диабет и в грижите за самия него; ➢  преценка на желанието за достигане на близки цели (гликемичен контрол, тегло), както и за отлагане на далечни нежелани последици (съдово заболяване); ➢  преценка на специфичното за захарен диабет качество на живот и на здравния профил (Tankova Tsv., Anna-Maria Borisova, Maria Orbetsova, 2019). Препоръки към провеждащото се обучение ➢  Всички пациенти със захарен диабет подлежат на структурирано обучение. ➢  Обучението трябва да бъде извършено в групи или индивидуално. ➢  Усилията към оптимизиране на разходите за диабетно болни налага да бъде включено и обучението на пациентите. ➢  Обучението  трябва  да  бъде  съобразено  с  културните  ценности  и  да  взима  предвид социално-икономическите проблеми на населението. ➢  Обучението по възможност трябва да бъде осигурено от мултидисциплинарен екип. ➢  Обучението трябва да бъде многостранно и комплексно и да включва компонент, засягащ физическата активност. ➢  Пациентите с диабет трябва да бъдат окуражавани да участват активно при определяне на целите на лечението и взимане на решенията (Daskalova I., Ts. Totomirova, 2016).  ЗАКЛЮЧЕНИЕ Огромна  е  ролята  на  обучението  за  предпазване  от  животозасташаващи    остри усложнени на захарния диабет. Всеки пациент трябвада бъде обучен да познава симптомите на хипогликемията,  провокиращите фактори за да може сам да приложи първите мерки за овладяването им.  Необходимо е и  близките на пациента да бъдат запознати с поведението за овладяване на остро настъпили усложнения.  С въвеждане на обучението както на пациентите , така и на техните семейства,  честотата на острите усложнения значително е намаляла (Nikolov  F.,  and  team,  2020).  Добрият  контрол  на  диабета  позволява  пациентите  да  се възползват пълноценно от времето -  да покажат и да научат най-доброто на което са способни.  