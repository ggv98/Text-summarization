 ВЪВЕДЕНИЕ Дисциплината  „Цифрова  схемотехника“  има  за  цел  да  запознае  студентите  от специалност  „Компютърни  системи  и  технологии“  с  основните  въпроси  на  цифровата електроника.  Основният  принцип  на  дисциплината  е  да  се  свържат  функционалните възможности на цифровите елементи с тяхната микроелектронна база и с приложението им при изграждането на импулсни и цифрови устройства. Придобитите знания се използват в специалните и специализиращите дисциплини от областта на цифровата техника, включени в учебния план на специалността (https://www.ecet.ecs.uni-ruse/bg/else, 2018). В процеса за придобиване на базови знания в областта на интегралните схеми (ИС) в курса по „Цифрова схемотехника“ всеки студент трябва да приложи уменията си, като създаде комбинационна схема, за което се изисква адекватна виртуална среда. Пример за такава среда е Logisim – образователен продукт с отворен код, създаден с цел използването му в учебния процес в университети и други учебни заведения. Той позволява създаването и симулацията на  всевъзможни  видове  схеми  –  от  прост  ключ,  включващ  диод,  до  създаване  на  цели виртуални компютри. Средата е съвместима с всички компютри, поддържащи Java 5, т.е. поддържа се от всички разпространени десктоп операционни системи – Microsoft Windows, Mac OS X и повечето дистрибуции на Linux. Тя е лека и потребителски насочена, с ниски изисквания по отношение на хардуер (http://www.cburch.com/logisim/, 2018).  ИЗЛОЖЕНИЕ Всяка цифрова схема попада в една от следните две категории: комбинационна схема или последователностна схема. В една комбинационна схема, изходните сигнали на схемата зависят само от текущите входни сигнали, докато при последователностната схема някои изходни сигнали зависят и от предходни входни сигнали.                                                  14 Докладът е представен на студентската научна сесия на 27.04.2018 г. в секция „Комуникационна и компютърна техника“ с оригинално заглавие на български език: ПРОЕКТИРАНЕ НА КОМБИНАЦИОННИ СХЕМИ С ИЗПОЛЗВАНЕ НА LOGISIM 2.7.1   - 64 - PROCEEDINGS OF UNIVERSITY OF RUSE - 2018, volume 57, book 3.4. Анализът на комбинационните схеми е по-прост. За описание на поведението на такива вериги се използват три основни техники: 1) логически схеми, 2) Булеви изрази, позволяващи алгебрично представяне на начина на работа на схемата, 3) таблици на истинност, изброяваща възможните входни комбинации и съответните изходи. Модулът „Комбинационен анализ“ на Logisim позволява преобразуване между тези три представяния във всички посоки. Това е особено удобен начин за създаване и разбиране на вериги с еднобитови входове и изходи (http://www.cburch.com/logisim/, 2018).  Реализация на непълен дешифратор на десетичните цифри За  представяне  възможностите  на  програмата  Logisim  и  в  частност  на  модула „Комбинационен  анализ“  е  проектиран  непълен  дешифратор  на  десетичните  цифри, представени в код +3 (с излишък 3). По аналогия на застъпената за изучаване в учебния процес интегрална  схема  SN74LS138,  представляваща  пълен  тривходов  дешифратор  с  инверсни изходи, производство на Texas Instruments, при проектирането на устройството са избрани активно ниво 1 по вход и активно ниво 0 по изход (Фиг. 1) (Tsonev, V. 2003), (Todorova, Sv., Y. Ruseva, 2008).  № Д.Ц. X1 X2 X3 X4 F0 F1 F2 F3 F4 F5 F6 F7 F8 F90 - 0 0 0 0 - - - - - - - - - -1 - 0 0 0 1 - - - - - - - - - -2 - 0 0 1 0 - - - - - - - - - -3 0 0 0 1 1 0 1 1 1 1 1 1 1 1 14 1 0 1 0 0 1 0 1 1 1 1 1 1 1 15 2 0 1 0 1 1 1 0 1 1 1 1 1 1 16 3 0 1 1 0 1 1 1 0 1 1 1 1 1 17 4 0 1 1 1 1 1 1 1 0 1 1 1 1 18 5 1 0 0 0 1 1 1 1 1 0 1 1 1 19 6 1 0 0 1 1 1 1 1 1 1 0 1 1 110 7 1 0 1 0 1 1 1 1 1 1 1 0 1 111 8 1 0 1 1 1 1 1 1 1 1 1 1 0 112 9 1 1 0 0 1 1 1 1 1 1 1 1 1 013 - 1 1 0 1 - - - - - - - - - -14 - 1 1 1 0 - - - - - - - - - -15 - 1 1 1 1 - - - - - - - - - -Фиг. 1. Таблица на истинност на непълен дешифратор на десетичните цифри, представени в код с излишък 3 (активно ниво 1 по вход и активно ниво 0 по изход) Дефиниране на входни и изходни променливи в програмата В Logisim, в модула „Комбинационен анализ“ (Combinational Analysis) се дефинират четирите входни променливи x1, x2, x3, x4 (Фиг. 2 а) и десетте изходни функции на непълния дешифратор F0, F1, F2, F3, F4, F5, F6, F7, F8, F9 (Фиг. 2 б). Разписва се таблицата на истинност на дешифратора (Фиг. 2 в), след което програмата извежда минимизираните изходни функции, с помощта на карти на Карно (Фиг. 3). Програмата дава възможност да се генерира схемата по зададената таблица на истинност в базис 1 (И, ИЛИ, НЕ), както и с помощта на И-НЕ логически елементи без ограничение на входовете или с помощта само на двувходови И-НЕ логически елементи. Построените схеми, обаче, не са оптимизирани по отношение на инверторите, например,  а  е  възможно  да  съдържат  и  други  дублирани  реализации  на  някои минтерми/макстерми (Фиг. 4). Logisim няма вградени механизми, спомагащи оптимизацията на построената схема от модула „Комбинационен анализ“. Необходимо е внимателно да се проследят входовете и изходите  на  всеки  логически  елемент.  В  посочения  случай  многократно  се  инвертират входните сигнали. Построяват се шини, „носещи“ инверсните стойности на x1, x2, x3 и x4, след което сигналите от тези шини се използват на местата на инвертиращите логически елементи. В случая не се налага минимизация след първо стъпало (Фиг. 5).   - 65 - PROCEEDINGS OF UNIVERSITY OF RUSE - 2018, volume 57, book 3.4.  а)  в)  б) Фиг. 2. Дефиниране на входните и изходните променливи и таблицата на истинност на проектираното устройство в модула „Комбинационен анализ“        Фиг. 3. Минимизация на изходните функции (например, F0, F5, F9)   - 66 - PROCEEDINGS OF UNIVERSITY OF RUSE - 2018, volume 57, book 3.4.  Фиг. 4. Автоматично генерирана схема на устройството с И-НЕ логически елементи   - 67 - PROCEEDINGS OF UNIVERSITY OF RUSE - 2018, volume 57, book 3.4.  Фиг. 5. Оптимизирана по отношение на инвертори схема на устройството с И-НЕ елементи    - 68 - PROCEEDINGS OF UNIVERSITY OF RUSE - 2018, volume 57, book 3.4. Фиг.  6.  Реализация  на  непълния  дешифратор  с  използване  на  библиотека  74** (изображението е изрязано след F4, поради големите си размери) Реализация на устройството с използване на библиотека 74*** С развитието на цифровата схемотехника и технологията за производство на интегрални микросхеми става икономически и технически целесъобразно разработката и производството на различни интегрални схеми, реализиращи отделни логически функции – И (AND), ИЛИ (OR), НЕ (NOT), И-НЕ (NAND), ИЛИ-НЕ (NOR), както и комбинационни и последователност-ни  схеми,  съдържащи  значителен  брой  елементарни  логически  елементи  –  шифратори, мултиплексори, тригери, регистри, броячи, памети и др., до най-сложните микропроцесорни схеми и процесори за обработка на графична информация, при които  в един корпус са обединени  милиони  елементарни  логически  елемента  (https://learn.sparkfun.com/tutorials/ integrated-circuits, 2018). В Интернет е налична и може безплатно да бъде изтеглена библиотека от готови чипове, включително и застъпените за изучаване в учебния процес интегрални схеми по дисциплината   - 69 - PROCEEDINGS OF UNIVERSITY OF RUSE - 2018, volume 57, book 3.4. „Цифрова  схемотехника“  (SN7400,  SN7410,  SN7420,  SN74LS138,  SM74153,  SN7474) (https://74x.weebly.com/blog/library-of-7400-logic-for-logisim, 2018). С помощта на тази библио-тека студентите трябва да реализират устройството, като изберат подходящи интегрални схеми (без да се поставя ограничението да се използват само застъпените в учебния процес интегрални схеми). По този начин студентът получава представа за реалния процес при проектирането и реализация на цифрово устройство с помощта на интегрални схеми. При реализацията е необходимо да се намерят чипове от библиотека 74**, способни да извършват желаните от нас аритметико-логически операции. В случая е достатъчна само интегрална схема SN7400, включваща четири броя двувходови И-НЕ логически елемента (поради  факта,  че  е  зададено  построяването  на  дешифратора  само  с  двувходови  И-НЕ логически елементи в Logisim) (Фиг. 6).  ИЗВОДИ Дисциплината  „Цифрова  схемотехника“  запознава  студентите  от  специалност „Компютърни системи и технологии“ с основните въпроси на цифровата електроника, като се свързват функционалните възможности на цифровите елементи с тяхната микроелектронна база и с приложението им при изграждането на импулсни и цифрови устройства. В процеса за придобиване на базови знания всеки студент трябва да приложи уменията си, като създаде комбинационна  схема,  използвайки  адекватна  виртуална  среда,  например  Logisim  – образователен продукт с отворен код, който позволява създаването и симулацията на различни видове схеми. Средата е съвместима с всички компютри, поддържащи Java 5, т.е. поддържа се от всички разпространени десктоп операционни системи – Microsoft Windows, Mac OS X и повечето дистрибуции на Linux. Тя е лека и потребителски насочена, с ниски изисквания по отношение на хардуер. В  доклада  е  показано  приложението  на  модула  „Комбинационен  анализ“,  който подпомага студентите при изучаването на цифрови устройства, застъпени в учебния процес по  дисциплините  „Синтез  и  анализ  на  логически  схеми“  и  „Цифрова  схемотехника“.  С помощта на библиотека 74** студентите трябва да реализират устройството, като изберат подходящи  интегрални  схеми  (без  да  се  поставя  ограничението  да  се  използват  само застъпените  в  учебния  процес  интегрални  схеми).  По  този  начин  студентът  получава представа  за  реалния  процес  при  проектирането  и  реализация  на  цифрово  устройство  с помощта на интегрални схеми.  