 ВЪВЕДЕНИЕ Социалната работа с групи възниква в началото на XIX век в САЩ. Официално е призната за метод на социалната работа през 1930 година. В исторически план този метод се оформя с възникване на социалната помощ или социалното подпомагане и като дейност на благотворителни  и  религиозни  организации,  и  като  дейност  на  държавата.  В  груповата работа социалният работник не се фокусира само и единствено върху групата като цяло, но и всеки  един  член  на  групата.  Целта  на  груповата  работа  е  да  се  удовлетворяват индивидуалните потребности на всеки неин член, или защита на личните му интереси чрез достигане на общогрупови цели.  Социалната работа с групи е метод, който помага на индивидите и групите да достигнат капацитетите на своето социално функциониране чрез опита в групата (Dimitrova, N., 2001).   ИЗЛОЖЕНИЕ Същност на групата  Помагаща  дейност,  която  използва  възможностите  на  груповия  процес  и взаимодействие,  се  основава  на  теорията  на  социалните  системи,  насърчава взаимодействието и взаимното подпомагане за постигане на позитивни промени в личностен и  междуличностен  аспект.  Социалната  работа  с  групи    е  целенасочена  дейност  за предоставяне на подкрепа с фокус към задоволяване на идентифицирани потребности и решаване на определени проблеми. Дейността е ориентирана както към членове, така и към групата като среда за взаимопомощ в рамките на системата за предоставяне на социални услуги. Участвайки като член в дадена група, личността не спира да взаимодейства и с други важни за нейния живот системи като семейство, приятелски кръг, етническа група и други. Тези системи оказват влияние върху нейното социално функциониране. Поради това е важно  28 Докладът е представен на студентската научна сесия на  28.05.2020г. в секция „Социални дейности“ с оригинално заглавие на български език: СОЦИАЛНА РАБОТА С ГРУПИ – СЪЩНОСТ, СЪДЪРЖАНИЕ, ТЕХНОЛОГИЧНИ ОСОБЕНОСТИ И ПРИНЦИПИ.   - 157 - PROCEEDINGS OF UNIVERSITY OF RUSE - 2020, volume 59, book 8.5. челновете на  групата да се разглеждат в три аспекта: отделна личност,  част от групата за справяне с проблемите и част от други системи, които оказват влияние върху  неговото  функциониране (Nunev, S., 2015). Видове групи  Хората  членуват  в  различни  видове  групи  и  това  спомага  за  разбиране  на взаимоотношенията между членовете и средата, в която може да се проведе социална работа с групи.  Разграничават се следните видове групи: първични групи- групи от хора, например семейство или близки приятелски кръгове, където съществува непосредствено и емоционално наситено общуване, а също така и високо ниво на взаимозависимост; вторични групи – членовете не винаги влизат в пряк контакт . В преобладаващата си  част те са официално организирани с определена цел; сформирани – специално формирани във връзка с определена цел. Това се осъществява или от самите членове или от външно лице; естествени – създават се спонтанно на основата на естествено възникнали в даден момент събития от хора, които се намират заедно на едно и също място (Nunev, S., 2015). Видове групи използвани в социалната работа  В теорията и практиката на социалната работа се разграничават следните видове групи (Nunev, S., 2015). Таблица 1 са изобразени групите според целта.  Таблица 1. Видове групи според целта  Групи според целта за обучение – усвояването от клиентите на нови знания, които ще подобрят психо-социалното им функциониране;  за подкрепа – формират се от хора, сблъскващи се с сходни обстоятелства на затруднение, които биха могли да си помагат чрез обмен на опит, идеи и чувства; за социализация – помагат за развиване нагласи и поведение за  удовлетворяващо участие  в  обществения  живот;  управление  на  междуличностни  конфликти, социални компетенции като работа със сложни емоции; за терапия – фокусира се в/у личните проблеми на членовете; оказване на помощ за справяне със споделени трудности и проблеми за постигане на персонални промени в поведението  или познанието; ориентирани към решаването на задачи – за решаване на задачи както на членовете, така и на такива, които имат по-широк периметър; оценките се правят във връзка с изпълнените задачи;  за самопомощ – самоусъвършенстване чрез развитие на самосъзнанието, което трябва да допринесе за подобряване на социалното функциониране и приемане на обществените норми; за овластяване/освобождаване – оказване на помощ за развиване на информираността си за източниците на тяхното потискане , както и подпомагането им за  справяне с потисничеството.       Фактори влияещи  върху груповите процеси  Редица фактори оказват влияние върху ефективността на функционирането на групата. Водещо значение сред тях имат: •  групово  взаимодействие  –  допринася  за  осъществяване  на  общи  цели, посредством  разпределяне  на  роли,  задачи,  дейности,  ресурси  за  да  се  координират общите усилия; •  групова  взаимозависимост – всички членове са взаимозависими един от друг, защото целта на груповата работа е членовете да си оказват подкрепа и помощ, да  постигнат  личните  и  груповите  цели  заедно.    Именно  затова взаимозависимостта е фактор, който оказва влияние върху груповия процес, ако   - 158 - PROCEEDINGS OF UNIVERSITY OF RUSE - 2020, volume 59, book 8.5. няма взаимозависимост между членовете, те не биха постигнали поставените цели и задачи; •  групова  структура  –  спомага  за  правилно  разпределение  на  ролите  и отговорностите на членовете, всеки един  трябва да знае какви отговорности има и какво се очаква от него, за да няма недоволства и противоречия; •  групови цели – за да се постигне резултат от работата с групата, трябва да има поставени цели, които да карат члеовете да се стремят за постигане на целта. Груповата цел трябва да удовлетвори както индивидуалните така и груповите потребности, защото ако отделните членове не задоволят своите потребности, няма как да се постигне груповата цел; •  групова  сплотеност  –  членовете  трябва  да  бъдат  близки,  за  да  споделят истинските  си  чувства  и  преживявания  и  да  постигнат  ефект  от  груповата работа. Сплотеността помага на групата да разреши  проблемите на всеки един член и на групата. Групова динамика  Психологичекото  въздействие  на  групата  върху  отделния  член  и  въздействието  на всеки челн върху цялата група. Груповата динамика „се отнася до система от поведения и психични  процеси,  възникващи  в  групата.  Между  членовете  на  групата  съществува състояние  на  взаимозависимост,  груповите  динамики  повлияват  на  индивидуалното поведение“    (Parisov,  P.,  &  Sotirova,  V.,  2012).    Влияние  на  групата  върху  членовете  и житейският опит на отделните членове, разграничават се следните динамики в групата: •  всеки член на групата се влияе както от групата като цялo, така и от всеки един отделен член; •  всеки член е преминал през различни житейски ситуации, всеки реагира различно на определени дразнители, за няко членове определени действия могат да се приемат като  дразнители,  а  другите  да  го  приемат  като  нормално  действие,  поради  това групата е динамична и отношенията между нейните членове се променят много бързо; •  във  всяка  група,  именно  като  последица  от  извършването  на  различни  дейности спонтанно възникват чувства на симпатия, антипатия или неутрално отношение. Тези чувства влияят по-нататък на начина, по който ще се извършва взаимодействието, те са и индикатор за това как протича то, доколко те стоят в основата на изборите за взаимодействие между участниците (Dimitrova, N., 2001).  Принципи на социална работа с групи  Принципите са като закони за социалните работници,  в работата с групи социалният работник се съобразява с редица изисквания за това, как трябва да се отнася към членовете на групата. Открояват се определени принципи на социална работа с групи: •  съобразяване с последствията от действията във връзка с уникалността и различността на всеки от членовете на групата; •  проява на искреност при приемане на всеки индивид с неговата уникалност, силни и слаби страни; •  създаване на целенасочени взаимодействия между социален работник и клиент; •  осигуряване на помощ и насърчаване на отношенията за сътрудничество; •  насърчаване на всеки член от групата да участва в зависимост от собственото ниво на развитие и капацитет  предоставяне на възможност да развие умения; •  използване на хуманен подход и високо ниво на отговорност; •  предоставяне  на  възможност  на  групата  за  по-високо  ниво  на  независимост  и капацитет за оказване на помощ; •  социалния работник трябва да използва научни методи при установи факти, анализ и диагностика на индивидуално, групово и социално равнище; •  социалния работник приема членовете на групата такива, каквито са, без да ги осъжда за поведението им;   - 159 - PROCEEDINGS OF UNIVERSITY OF RUSE - 2020, volume 59, book 8.5. •  предоставяне на възможност на членовете на групата да развиват  собственото си поведение и да избират своята отправна точка (Parisov, P., & Sotirova, V., 2012). Етапи на социална работа с групи  Всяка група независимо от вида си преминава през различни етапи, тези етапи подпомагат социалния работник да разбере в кой етап на работа се намира групата,  да прецени какво следва и да предприеме мерки и действия за подготовка на членовете (Nunev, S., 2015).  •  етап на приемане – представят се интересите и се идентифицират потребностите на бъдещите членове на групата. Взема се решение, кои от заявилите желание могат да бъдат включени в групова работа, определят се целите на групата; •  етап на подбор на членове – изисква вземане на предвид дескриптивни(описателни и поведенчески)  фактори.  Факторите  възраст,  пол,  и  ниво  на  образование  са дескриптивни  и  чрез  тях  може  да  се  постигне  хомогенност  или  разнообразие  в рамките на групата; •  етап на оценка и планиране – осъществява се по-задълбочена оценка, прецизиране на формулираните цели и план за намеса; •  етап на развитие на групата и намеса – групите трябва да достигнат определено ниво на взаимозависимост, позволяващо им да постигнат целите и задачите си, което да удовлетворява членовете им; •  етап на оценяване и приключване – разглежда се не като еднократен, а непрекъснат процес. Решението за приключване се основава на изпълняването на индивидуалните и  групови  цели,  изтичане  на  определения  времеви  период,  неуспехи  на  групата, недостиг на средства за поддържане, напускане на работата на социалния работник. Норми и правила в групата  Нормите могат да бъдат писани и неписани. Те могат да се приемат след обсъждане, могат  и  да  се  налагат  от  лидера,  или  болшинството.  Тяхното  влияние  е  в  мисленето, поведението, външните атрибути. За да станеш член на групата ти приемаш тези норми и правила. За да продължиш да бъдеш в групата ти си принуден да ги спазваш.   Групата  има  система  от  санкции  и  възнаграждения,  чрез  които  гарантира  тяхното спазване. Традициите и ритуалите са също проява на влиянието и натиска чрез нормите и правилата в групата (Dimitrova, N., 2001). Важни аспекти на груповите норми и правила  Груповите правила представляват своеобразен кодекс, който важи за всички членове на групата, както социалният работник така и останалите членове на групат. Важно е как се приемат нормите за функциониране на групата и следва да се разграничат следните начини за приемане на нормите: •  чрез обсъждане на рационално ниво и съгласуване; •  дали този своеобразен групов кодекс  е константен и не подлежи на промяна или е отворен за промяна и нововъведения; •  какви са нормите, като съдържание, дали изразяват както груповите интереси така  и  уважение  към  индивидуалното,  към  човешкото  достойнство,  или  са норми отчитащи единствено суверенитета на групата и неглижиращи правото на индивидуалната територия на всеки член на групата. Дали тези норми уважават различието или толерират единствено общото между членовете на групата; •  участието  и  особено  неучастието  на  членовете  на  групата  в  нейната  работа  (Dimitrova, N., 2001).  ИЗВОДИ  Социалната работа с групи е важен метод на социалната работа.  Значим и динамичен е, защото  членовете  на  групата  са  различни,  те  имат  различни  интереси,  потребности, способности, преживявания, опит и други. Социалният работник във функцията на водещ на групата трябва да може да ги обедини в едно цяло. Всеки член трябва да се идетифицира с групата за да може да се чувства част от нея. Поради това е необходима работа с двама   - 160 - PROCEEDINGS OF UNIVERSITY OF RUSE - 2020, volume 59, book 8.5. клиенти – индивида и групата. Приемайки желанията на отделния член, не трябва да се пренебрегва общият интерес на групата. Социалната работа с групи изисква от социалния работник  високо  ниво  на  професионална  компетентност,  за  да  бъде  с  високо  ниво  на качество и ефективност.  