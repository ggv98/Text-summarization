 ВЪВЕДЕНИЕ Въпросите,  свързани  с  физическото  развитие,  психомоториката,  физическата дееспособност  и  двигателната  дейност  на  децата,  са  били  и  остават  винаги  актуални. Предучилищният период е наричан още „златна възраст“ на психомоторното развитие на детето. Образователната психомоторна практика е във фокуса на голям кръг изследователи, занимаващи се с проблемите на детското развитие.  Психомоториката е събирателно понятие за психически регулируемата моторика, към която спадат движенията, стойката на тялото и тонусът (Речник по психология).  ИЗЛОЖЕНИЕ Психомоторно развитие Психомоторното развитие е процесът на развитие на двигателната активност, свързана с развитието на психиката (Банова, В., 2003). “Психомоторното възпитание, така както ние го разбираме, не е специфична потребност на неадаптираното дете, а е метод на възпитание за всички. Той трябва да бъде интегриран в образованието и в частност в детската градина” (Банова, В., 2001). За овладяване на движенията голяма роля играе съзнанието. В предучилищна възраст значително  се  разширява  възможността  за  педагогическо  взаимодействие,  при  което  се насочва вниманието към свободната детска игра и поведение. При обучение в разнообразни естествено приложни движения учителите използват не само показа, емоцията на движенията на  цялото  тяло,  но  и  метода  на  словесното  обяснение.  Чрез  съзнателно  въздействие  в  11 Докладът е представен на студентската научна сесия на 13.05.2021 г. в секция „Промоция на здравето“ с  оригинално  заглавие  на  български  език:  ИЗСЛЕДВАНЕ  И  ОЦЕНКА  НА  ПСИХОМОТОРНИТЕ СПОСОБНОСТИ НА 6-7-ГОДИШНИ ДЕЦА.   - 70 - PROCEEDINGS OF UNIVERSITY OF RUSE - 2021, volume 60, book 8.5. разучаването на движения на децата се образува много важна връзка между мускулното усещане (двигателната представа), емоциите и словото (думата). Словото способства да се изяснят такива характеристики на движенията като посока, амплитуда, сила, бързина, темп, ритъм и по този начин се съдейства за бързото и правилно овладяване на двигателните навици от децата. Ориентировъчната дейност, обслужваща двигателната дейност на децата, е свързана с развитието на различни способности: за индентификация на положението на тялото и на спортните  уреди  и  другите  деца  в  пространството,  за  сравняване  и  оценяване,  за класифициране, степенуване на прости сложни отношения, бавно и бързо темпо. Известно е, че  формирането  на  двигателните  умения  и  навиците  преминава  през  ориентировъчен, изпълнителски и корекционен етап. В педагогическата практика по физическо възпитание обаче се акцентира върху изпълнителската и корекционна дейност на детето и се пропуска основополагащия първи ориентировъчен етап.  Според Иван Глушков (2010) всяко начално разучаване на ново двигателно действие започва с формиране на ориентировъчна част и ориентировъчна основа в съзнанието на детето. Ориентировъчната част включва зрително-двигателната представа за действието и понятието за него. Важно значение при изпълнението, според автора, има ориентировката на детето в условията, при които се изпълнява, но важен е и обратният ефект, оказван от физическото упражнение  върху  детето.  Или  обобщено  казано,  ориентировъчната  основа  на  дадено двигателно  действие  се  разглежда  като  умствена  програма  на  действието  или  т.  нар. интелектуална основа.   Психомоторното развитие се схваща като развитие на двигателната дейност, пресичано от психическото развитие, което позволява на човека да се организира в пространството, да се организира  във  времето,  да  придобива  жестове,  адаптирани  към  определена  цел, латерализирани, да си представя тялото си в статично положение и в движение и да има образ за него (Банова, В., 2001). За Пиаже времето е „координиране на движенията: касае се за физически премествания или движения в пространството или за тези вътрешни движения, каквито са едва доловимите, антиципирани  или  възстановените  в  паметта  действия,  но  чийто  завършек  е  също пространствен“. Чрез ритмичното повтаряне на действията при грижите за детето то запомня и започва да възприема движението на времето, в резултат на което започва ритмично и спонтанно да реагира на различни видове музика. Според В. Банова „чрез координирането на сензорните,  двигателни  и  психически  фактори,  детето  постепенно  изгражда  единната перцепция за собственото си тяло. Образът за тялото е резултат от интеграцията на емоциите, на връзките, чувствата, които детето е преживяло, на въображаемите перцепции, проектирани върху собственото му тяло. Смущенията, закъсненията в изграждането на схемата на тялото затрудняват обучението в училище. Смущенията в образа за тялото имат последствия по-скоро върху социалното поведение на детето и върху общуването му с другите“ (Банова, В., 2001).  Методика на проучването Целта на настоящата разработка е да представи резултатите от изследване на част от психомоторните способности на 6-7 годишните деца.  За изследването на психомоторните способности на 6-7-годишните деца се използват следните 3 теста (Глушков, И., 2010): - тест за ритмичност на движенията; - тест за статична координация; - тест за динамична координация. Изследването е проведено през учебната 2018-2019 г. в детска градина „Ран Босилек” – гр. Бургас. Контингент на изследването са 54 момчета и 51 момичета на 6-7 годишна възраст. В началото на годината през м. септември се проведе констатиращият етап на изследването, а в края на годината м. май  – контролният. Тестуването  позволи да се оцени актуалното състояние и да се проследи развитието на една важна част от психомоторното развитие, свързана с ритмичността на движенията, статичната и динамичната координация. При   - 71 - PROCEEDINGS OF UNIVERSITY OF RUSE - 2021, volume 60, book 8.5. анализа на резултатите се проследява доколко това са способности, които се развиват в системните  традиционни  педагогически  ситуации  по  физическа  култура  в  детската градина, или са резултат на полова диференциация. Анализ на резултатите Приложеният сравнителен анализ на статистическите данни свидетелства за по-високо изразено  формиране  на  психомоториката  при  момчетата  от  експерименталната  група  в сравнение с контролната група. Достоверността на изменението при експерименталната група по всички тестове е по-малко от α<0, 01.   Таблица 1. Динамика на средните показатели на психомоториката за периода на изследването в експерименталната група(n=54) момчета Статистически характеристики №  Гру- констати-Тест  крайни п/п  пи  ращи d  Tst  α x x ± m  ± m Тест за ритмичност на 1  Е  3,9±00,23  4,60±0,17  0,7  3,90  <0,01 движенията (точки)  Тест за статична 2  Е  10,10±1,55  14,50±1,30  4,4  3,93  <0,01 координация (сек)  Тест за динамична 3  Е  1,4±30,23  2,0±60,19  0,6  3,80  <0,01 координация ( точки)  Легенда: Е-експериментална група Забележка: Ткр. е 2, 678 при n = 51,  α = 0,01 и k² = n-1   Таблица 2. Динамика на средните показатели на психомоториката за периода на изследването в експерименталната група(n=51) момичета Статистически характеристики № Тест  Групи  констати-п/п  крайни ращи  d  Tst  α x x ± m  ± m Тест за ритмичност нa 1  Е  4,10±0,24  4,87±0,18  0,77  4,50  <0,01 движенията (точки) Тест за статична 2  Е  13,56±1,62  18,8±31,31  5,24  4,50  <0,01 координация (сек) Тест за динамична 3  Е  1,69±0,25  2,30±0,17  0,61  3,42  <0,01 координация ( точки) Легенда: Е-експериментална група Забележка: Ткр. е 2, 678 при n = 51,  α = 0,01 и k² = n-1  (Карагьозов, 1993)   - 72 - PROCEEDINGS OF UNIVERSITY OF RUSE - 2021, volume 60, book 8.5. Резултати  от  насоченото  въздействие  за  развиване  на  ритмичността  на движенията Тестът „Ритмичност на движенията” (по А. Р. Лурия) дава информация за акустичната координация на ритъма, при който детето трябва да отмери ритъм с длани: с дясната ръка 2 пъти, с лявата веднъж, и обратно. Измерва се броят на правилно изпълнените движения за 60 сек. Показателите се записват в точки (табл. 3).  Таблица 3. Оценка на тест „Ритмичност на движенията“ Брой точки  Честота 1 точка  4 пъти 2 точки  5 пъти 3 точки  6 пъти 4 точки  7 пъти 5 точки  8 пъти  От получените резултати (фиг. 1) се вижда, че средните стойности в постиженията на момичетата са по-добри с 0,50 точки от тези на момчетата. Като цяло обаче изследваните момчета и момичета са в средната скала за оценяване, което води до предположението, че ритмичността на движенията трудно се повлиява в тази връзка.  Динамиката на резултатите (табл. 1 и 2) сочи, че при момчетата ръстът на повишаване е 0,7 т. за периода на изследването, а при момичетата 0,77 т., което е незначително. Това показва, че в тази възраст умението да се отмерва ритъм с длани е почти еднакво и при двата пола и се развива едновременно през периода на изследването. Tst = 3,9 при момчетата и 4,5 при момичетата. При Ткр. = 2,67 показва, че прирастът на резултатите за една учебна година е статистически незначим и се дължи на случайни фактори. По отношение на вариативността на постиженията се наблюдават различия в стойността на коефициента на вариация V и при двата пола, като резултатите са доста високи – момчетата 29,61% - 41,49%, а при момичетата 27,13% - 38,91%.  Анализът на данните ни показва, че индивидуалните различия при този тест са по-големи при момчетата. По-високите резултати на момичетата се дължат според нас на системните занимания на момичетата в свободното време с танци, зумба, балет, подскачане на въженце, играта дама и др. 4,5 4,243,7 3,843,33,532,5 KГ констатиращи2 КГ контролни1,510,50момчета момичета Фигура 1. Ритмичност на движенията (в точки)    - 73 - PROCEEDINGS OF UNIVERSITY OF RUSE - 2021, volume 60, book 8.5. Тестът „Статична координация” (по Н. А. Бернщайн) дава информация за състоянието на равновесната способност на децата и по-точно за вестибуларната регулация на положението на  тялото  в  гравитационното  поле,  тъй  като  зрението,  което  спомага  за  равновесната способност,  бе  изключено.  Тази  психомоторна  способност  представлява  стабилизиращо регулиране на поведението на тялото – детето да си представя тялото си в статично положение. Критерият за ефективност на регулирането в този случай е устойчивостта в поддържането на зададеното положение. Тестът се изпълнява като изходно положение на тялото е изправено, единият крак е свит в коляното. Ръцете са на хълбоците, очите са затворени. Целта е детето да се задържи възможно повече време в това положение.  Приемаме за оценка на устойчивостта времетраенето на устойчивото време. 16 14,5214 11,7612 9,8 10,210KГ констатиращи8КГ контролни6420момчета момичетаФигура 2. Статична координация (в сек.)  Резултатите  от  този  начин  на  измерване  на  равновесната  способност  показват,  че показателите на момчетата – 1,96 сек. в началото на годината и 4,32 сек. в края на годината, са по-ниски от тези на момичетата. Тази разлика е проверена чрез t-критерия на Стюдънт и доказва с гаранционна вероятност Р>99,5 съществуващите различия между двата пола по отношение на развитието на равновесните способности. Tst = 0,14 при момчетата и 0,80 при момичетата. Средните показатели на постиженията при момчетата са се повишили с 0,4 сек. за една учебна година, за разлика от момичетата, при които прирастът е 2,76 сек. Въпреки динамиката на развитие на това качество анализът на показателите показва, че това се дължи на външни фактори и резултатите са статистически незначими. По-големият среден прираст на показателите при момичетата се дължи на по-голямата концентрация на вниманието на момичетата в тази възраст и заниманията им през свободното време  с  игри  с  елементи на  балет  и  танци  и  участието  им  в  различни  танцови  школи. Стойностите на стандартното отклонение са еднакви и при двата пола от 7,01 до 8,6 сек. Коефициентът на вариация е много голям и се движи при момчетата от 68,73% до 82,71%, а при момичетата в диапазон 56,96% – 73,12%. Подобряването на резултатите в този тест и при двата пола, въпреки ниският Tst – критерий, се дължи освен на системните педагогически ситуации в образователно направление физическа култура в предучилищна възраст, така и на функционалното  усъвършенстване  за  една  година  на  рефлекторните  механизми  и вестибуларния апарат, осъществяващи статичната координация.   Тестът „Динамична координация” (по Н. А. Бернщайн) е показателен за нивото на развитие на равновесната способност на децата и по специално се включват въртеливите движения на тялото, наречени ротации. Като психомоторна се приема способността на детето да се организира в пространството. При теста за динамична координация се прави скок със   - 74 - PROCEEDINGS OF UNIVERSITY OF RUSE - 2021, volume 60, book 8.5. завъртане на 360 градуса, като целта е да не се губи равновесие при приземяването, т.е. отново да се запази балансът на тялото, но този път след завъртане (ротация).   Таблица 4. Показатели за динамична координация (в точки) 1 точка  Ротация на 180 градуса 2 точки  Ротация на 240 градуса, допълнителен отскок 3 точки  Ротация на 360 градуса и загуба на равновесие 4 точки  Ротация на 360 градуса с незначителна загуба на равновесие 5 точки  Упражнението е изпълнено без грешка  1,71,81,6 1,38 1,421,41,2 11КГ констатиращи0,8КГ контролни0,60,40,20момчета момичета Фигура 3. Динамична координация  След провеждането на теста се установи, че момчетата имат по-ниски постижения с 0,42 точки  от  момичетата.  Това  е  показателно  за  по-слабата  проява  на  тази координационна способност, но като цяло контролната група от изследвани деца е с много ниски стойности на постиженията. Но и при двата пола, различията са напълно достоверни. Прави впечатление по-високата вариативност V% 69,43% – 70,88% при момичетата и 93,11% – 99,22% при момчетата. Критерият на Стюдънт (Tst) е 1,50 при момчетата и 1,60 при момичетата, което показва един статистически незначим резултат в динамиката на развитие на това качество.   ИЗВОДИ В изследваните групи и в трите теста се наблюдава твърде слаба динамика, варираща в рамките от 0,28 точки до 0,92 точки. Вероятно тренингът на тези функционалности и тяхното подобряване  изисква  по-специален  режим  на  взаимодействие,  докато  заниманията  с традиционните  средства  в  детската  градина  не  позволяват  интензивното  им  развитие. Причините за слабата динамика могат да бъдат вследствие на трудностите при формиране на психомоторните способности и уменията за обща координация на тялото в пространството, както и изискванията за специален подбор на средствата и целенасочено взаимодействие с децата в тази посока. Очевидно става дума за функционални качества, изискващи широко взаимодействие на сензомоторните области на кората на мозъка и добро ниво на формираност на сензомоторните акцептори. Фактът на бавното нарастване на постиженията при децата подсказва,  че  става  дума  за  сложни  функции,  чието  развитие  изисква  организация  за специално подбрани средства за въздействие.    - 75 - PROCEEDINGS OF UNIVERSITY OF RUSE - 2021, volume 60, book 8.5.  