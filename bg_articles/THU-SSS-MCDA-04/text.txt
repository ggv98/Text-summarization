 ВЪВЕДЕНИЕ Гладкомускулният тумор с несигурен малигнен потенциал (STUMP) обхваща голяма група новообразувания на матката, които не отговарят на настоящите хистологични критерии за  доброкачествен  или  злокачествен  тумор.  Смята  се,  че  STUMP  може  да  представлява „преходен“ тумор между доброкачествената лейомиома и злокачествения лейомиосарком или евентуално недиагностициран нискостепенен лейомиосарком (L.Hughes,  2018). Този тумор не трябва да се бърка с простатния стромален тумор с несигурен злокачествен потенциал, който може да бъде съкратен по същия начин (STUMP). Туморът е изключително рядък - сред жените, подложени на хистеректомия или миомектомия за предполагаема диагноза лейомиом, 0,01% получават диагноза STUMP (L.Hughes,2018). Единични са докладваните случай на ретроперитонеален STUMP след хистеректомия (H.Won, 2011; Jung, M.-J, 2012) и само един на първичен ретроперитонеален STUMP без предходна хистеректомия (M.Sylla, 2016).  ИЗЛОЖЕНИЕ Представяме пациентка на 63г., постъпила в Отделението по Хирургия на УМБАЛ „Медика  Русе“  със  следните  оплаквания:  болки  в  корема  с  давност  от  няколко  дни  с постепенно прогресиращ характер, започнали в долен ляв квадрант на корема и постепенно обхванали целия корем. Същия се подул. Спряла да пуска газове. Има гадене и еднократно  41 Докладът е представен на студентската научна сесия на 20.05.2021 в секция МКДД с оригинално заглавие на български език: РЯДЪК СЛУЧАЙ НА STUMP TUMOR НА РЕТРОПЕРИТОНЕУМА С РАННИ ДАЛЕЧНИ МЕТАСТАЗИ.   - 228 - PROCEEDINGS OF UNIVERSITY OF RUSE - 2021, volume 60, book 8.5. обилно повръщане. Последна дефекация  - преди 2 дни. При профилактичен УЗ преглед установена формация в лява коремна половина. От направения ФКС и КТ- формация около 10см,  без  връзка  с  чревния  лумен.  Направена  лапарохистеректомия  с  двустранна овариектомия- 2013г –5 години преди настоящото пролежаване- по повод миома. НИЗЗД. След преглед - насочена за лечение по спешност по повод илеусно състояние. От обективното изследване се установява балониран корем на фона на обезитас 3 ст., позволява повърхностна и дълбока палпация, палпаторна болезненост в ляв долен квадрант, където се опипва тум. формация в лява илиачна фоса с размери около 10см, неподвижна, твърда консистенция. Перисталтика с преодоляващ характер. При ректално туширане- празна ректалната ампула без дефекти и без патологични примеси. Черен дроб и слезка - не се палпират увеличени. Сукусио реналис- отр. (-) двустранно. От направените изследвания: лабораторни – без съществени отклонения. Стандартни Ту маркери - CA 125 - 31.0 U/ml; CA 19-9 - 32.2 U/ml; CEA - 1.93 ng/ml; - без отклонения. От направената Ro графия на бял дроб - Белодробният паренхим просветлява двустранно нормално.  Фиброзни промени.  Лека  надхилусна  хиперволемия.  Белодробни  полета  -  без дифузни  и  огнищни  засенчвания.  Хилусни  сенки  -  леко  уголемени,  структурирани. Костодиафрагмални  синуси  -  свободни.  Диафрагмални  куполи-  проследими.  Плоскостна ателектаза в дясно паракардиално и ляво перихилерно. От КАТ на корем и ФКС направени в друго лечебно заведение скоро преди постъпването се описва ту формация 10см, ангажираща лява илиачна фоса без връзка с чревния лумен. Матка и аднекси – отстранени. Останалите находки – несъществени. Оперирана след неуспешен тридневен опит за консервативно преодоляване на илеусното състояние. От направената оперативна интервенция: Срединна лапаротомия по хода на стария оперативен цикатрикс. Послойно отваряне на коремната кухина. Намериха се множество сраствания от предходната хистеректомия с аднексектомия. Адхезиолизата позволи свободен достъп и инспекция на коремната кухина. Намериха се умерено раздути тънко и дебелочревни гънки до нивото на сигмата, където  същата се намери плътно притисната от  Ту 10 см, изхождащ  от  ретроперитонеума  в  същата  област  и  пролабиращ  към  лява  илиачна  ямка предизвикващ илеус от външно притискане, но без прорастване на червото. С помощта на Ligasure Ту се екстирпира като се запазиха невредими всички важни структури в областта. Ту се отдели и от червото без нарушаване на целостта му, след което се възстанови нормалната проходимост на стомашночревния тракт. От направеното хистологично и имунохистохимично изследване:  Макроскопско описание: Окръглен, капсулиран, лобулиран възел 7/5/6 см, белезникав, снопчест строеж.  Морфологичен резултат: Капсулиран тумор със снопчест строеж, снопчета от източени вретеновидни клетки, разделени на ивици колагенни влакна. След ИХХ изследване: Ki67-16,5%, p53 (-), p16(-).  Диагноза: Въз основа на морфологичната картина и ИХХ изследване се приема, че се касае  за  атипична  гладкомускулна  неоплазма  STUMP  -  гладкомускулен  тумор  с  нисък малигнен потенциал и ниска вероятност за лейомиосаркоматозна трансформация. Гладък следоперативен период. След двудневно пролежаване в ОАИЛ изписана на 5-ти следоперативен ден. От решение на онкокомитет: Диспансерно наблюдение. Но  поради  несигурния  малигнен  потенциал  пациентката  не  е  официално диспансеризирана  в  КОЦ  според  съществуващите  нормативни  разпоредби.  Стриктно проследявана в УМБАЛ „Медика Русе“ ООД на 6 месеца. При направения КАТ на гръден кош и  корем  6  мес  след  операцията  –  липсват  данни  за  локорегионален  рецидив  и  далечни метастази. При същите изследвания 12 мес след операцията – данни за белодробни метастази. Пациентката отказала лечение.     - 229 - PROCEEDINGS OF UNIVERSITY OF RUSE - 2021, volume 60, book 8.5.   Фиг.1 Хистологичен вид на отстранения ретроперитонеален STUMP. Хематоксилин еозин оцветяване. Капсулирана формация (a) с вретеновидноклетъчна пролиферация, със лека до умерена ядрена атипия (б).   Фиг.2. КАТ на гръден кош показва малки метастатични възли в десния бял дроб Явила се на втора година след операцията – установени разраствания по брой и размери на белодробните метастази и наличие на метастази в коремната кухина. Отказала лечение. Дискусия Честотата  на  рецидиви  за  STUMP  е  7-27%  (B.Bacanakgil,  2017;  L.Hughes,  2018)  . Рецидивиращият тумор е или STUMP или лейомиосарком и може да се появи в матката, таза, ретроперитонеума, белия дроб, черния дроб и костите. При пациенти със STUMP растежът на тумора е по-бавен и рецидивите често се появяват след петата година от първоначалната диагноза.  Това  е  и  причина  някои  автори  да  препоръчат  удължаване  на  периода  на проследяване до 10 години вместо до стандартните 5 години (A. Rizzo, 2020). В докладвания от нас случай рецидивът е диагностициран 12 месеца след поставяне на диагнозата STUMP от ретроперитонеалната  ту  формация.  Но  най-вероятно  диагнозата  е  пропусната  още  при предходната хистеректомия по повод миоматозна матка 5 години по-рано.   Туморната  некроза,  степента  на  атипия  и  митозата  корелират  със  злокачественото поведение – критерии на Bell (A. Rizzo, 2020; B. Bacanakgil, 2017), но връзката с рецидивите все  още  остава  неясна.  Защото  рецидивът  се  наблюдава  при  единични  или  променливи комбинации  и  степени  на  гореспоменатите.  Затова  не  е  толкова  лесно  да  се  предвиди биологичното поведение, метастатичния потенциал или прогнозата на STUMP (2), особено   - 230 - PROCEEDINGS OF UNIVERSITY OF RUSE - 2021, volume 60, book 8.5. при екстраутеринните туморни маси. Някои проучвания подчертават значението на ИХХ като маркери за по-лоша прогноза - Ki-67, като маркер за пролиферация над 10%, позитивиране на р16 и свръхекспресия на р53, което показва p53 тумор супресорен ген мутация (A. Rizzo, 2020; H.Won, 2011;Jung, M.-J, 2012). В представяния от нас случай Ki67-16,5%, p53 (-), p16(-), но въпреки това при пациентката се регистрират ранни далечни метастази. Бъдещата перспектива може да бъде да се идентифицира молекулярната основа на STUMP с помощта на техники за молекулярна биология (A. Rizzo, 2020; H. Won, 2011). Няма  консенсус  и  относно  лечението  при  диагностициран  рецидив.  Мястото  на адювантната радиохимиотерапия все още предстои да бъде определено при лечението на такива тумори (H. Won, 2011). Някои изследвания подкрепят хормоналната чувствителност на STUMP поради което препоръчват медицинската кастрация (т.е. медикаментозно потискане на производството на естроген) или ендокринна терапия (A. Rizzo, 2020). Ролята на тези видове лечение остава противоречива.  ИЗВОДИ  STUMP на матката са редки тумори, а ретроперитонеалните STUMP са казуистична рядкост. Затова те представляват диагностично, терапевтично и клинично предизвикателство и липсата на консенсус в множество „области” на менижирането на заболяването изисква допълнителни усилия, като се има предвид оскъдността на наличните в момента данни в литературата.  