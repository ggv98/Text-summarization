 ВЪВЕДЕНИЕ В последните години броя на децата с ранен детски аутизъм стремително нараства и представлява сериозен медицински, социален и психолого-педагогически проблем (Башина В. М., Красноперова М. Г., 2004). Въпросът какви обстоятелства от живота на детето – аутист способстват за положителна динамика в това състояние и какви не, все още остава недостатъчно изучен.  Липсата на ясни идеи затруднява психокорекционната работа с деца с аутизъм, както и със семействата им. Разработването на коригиращи програми без изучаване на факторите, които в една или друга степен оказват значително влияние върху хода на детския аутизъм, е неефективно (Жуков, Д. Е., 2005). Независимо, че в последните 30 години феноменът детски аутизъм е добре изучен, данните  за  дълбочината  и  характера  на  пораженията  върху  функционалната  система  на мозъка са много противоречиви. В България помощта за децата с аутизъм е регламентирана в нормативни документи, касаещи човешките права, респективно правата на хората с увреждания, но не конкретно децата с аутизъм, което е по-специфично състояние. Ратифицирана е Конвенцията за правата на хората с увреждания (2012). Медицинският и благотворителният подходи по отношение на уврежданията все още преобладават в политиката, практиките и всеобщото разбиране за уврежданията. Затова усилията са предимно насочени към справяне с отделното състояние, а не  към  премахването  на  институционалните,  социалните  и  физическите  пречки  и  тези, породени от нагласите, които ограничават участието на хората със специални потребности. Не са достатъчно развити ранното установяване и услугите за интервенция в ранна детска възраст, чрез които полагащите грижи лица получават подкрепа, за да могат да осигуряват стимулиращи  грижи  за  децата  с  увреждания  през  първите  3  години  от  живота,  което ограничава възможностите им за развитие и растеж (Dimitrova, Y., Hristova, Tsv., 2020).  33  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: АУТИЗМА И СОЦИАЛНОТО ВЗАИМОДЕЙСТВИЕ.   - 183 - PROCEEDINGS OF UNIVERSITY OF RUSE - 2020, volume 59, book 8.5. ИЗЛОЖЕНИЕ От няколко години се забелязва значителен подем на интереса на изследователи и лекари към проблема с разстройства от аутистичния спектър. Това се дължи преди всичко на значително  увеличеното  през  последните  години  разпространение  на  аутистични разстройства от различна етиология в детската популация - от 7-16 до 26-52 случая на 10 000 деца.  Високите  нива на  заболеваемост  от  нарушения  на  аутистичния  спектър и техните тежки социални последици показват високата значимост на изучаването на тази патология и необходимостта  от  намиране  на  нови  терапевтични  подходи  за  тези  групи  пациенти.  С навременното разпознаване и адекватно лечение на аутистичните състояния при децата е възможно  да  се  смекчи  дълбочината  на  психичните  и  поведенчески  разстройства (Красноперова, М.Г., 2003). Научни изследвания (2008г.), цитирани от РЗИ Пловдив,  насочват към различни клинични, генетични,  неврологични  източници.  При  над  80%  от  засегнатите  с  аутизъм  причината остава неразкрита. Само при около 10% от случаите е установена специфична причина за заболяването. Към разстройствата от аутистичния спектър спадат: · аутизъм (слабо развитие или отсъствие на говор, съпротива на промени, стереотипно поведение, привързаност към предмети и действия с части от тях, впечатляващи отделни умения) · синдром  на  Аспергер  (нормален  интелект  и  говорно  развитие,  ограничени комуникативни умения, проблеми в социалните взаимодействия, ритуално поведение) ·  атипичен  аутизъм  (отделни  прояви,  появяващи  се  предимно  след  тригодишна възраст).  Имат  добри  изяви  в  области  с  логическо  мислене  и  компютърни  технологии. Налице са особености в разбирането на света, мисленето и емоциите на другите. Затрудняват се в планирането и организирането на дейностите си. Симптомите варират силно при различните индивиди и дори при един и същи човек през различни възрастови периоди.  По думите на психотерапевт от УНИЦЕФ България, децата с аутизъм имат огромен потенциал, но хората, които гледайки отстрани тяхното странно поведение - ходенето на пръсти, махането с ръце - смятат, че те нямат никакъв потенциал, смятат ги за умствено изостанали, смятат, че "щом си невербален, значи си необучаем".  През последните десетина години има данни за многократно увеличаване на броя на лицата с нарушения от аутистичния спектър дотам, че започва да се говори за аутистична епидемия.   В резултат на това интересът към проблематиката нараства в световен мащаб и все повече се увеличават научните изследвания (Motzinova-Brachkova, M., 2020). В  България  няма  цялостно  и  обстойно  изследване  на  аутизма  у  децата,  макар напоследък  да  се  наблюдава  засилен  интерес  сред  специалисти  от  различни  области  – психолози, педагози. Всичко това ни мотивира за разговор от първо лице с майка на младеж с аутизъм, която разказа за проблемите с които се е сблъскала.  ИНТЕРВЮТО представяме без корекции. Срещам се с Росица Стоянова, майка на 18-годишния Станислав, с диагноза „аутизъм“ във фамилната им къща в село Басарбово. Те са приветливи хора, мили и гостоприемни. Майката ми отговаря съвсем искрено на въпросите и не се срамува да разказва какво е преживяла докато синът й стане самостоятелен човек.  Кога всъщност разбрахте, че нещо с Вашето дете не е наред? Станислав се роди едно хубаво и напълно здраво дете.  На година и шест месеца след поставена ваксина неговото поведение се промени напълно. Наблюдавах как настъпва пълен регрес в неговото поведение и не знаех какво да направя. Този ужас не го пожелавам на никоя майка! Детето преди произнасяше типичните за възрастта думички „мама“, „тати“, а изведнъж  спря  да  отговаря  и  не  реагираше  на  никакъв  контакт.  Даже  с  очи  не  се   - 184 - PROCEEDINGS OF UNIVERSITY OF RUSE - 2020, volume 59, book 8.5. фокусираше!  Забелязах  и  прояви  на  агресия  в  него,  което  до  този  момент  не  се  беше случвало.  Какво предприехте? Ами започна истинско ходене по мъките! Отначало лекарите решиха, че Станислав има проблеми  със  слуха.  Година  и  половина  мина  в  изследвания,  посещение  на  различни педиатри,  специалисти.  Едва  в  болница  „Свети  Никола“  за  първи  път  чух  диагнозата „аутизъм“.  Как реагирахте? Аз бях шокирана. Никой не ме беше предупредил за това, нищо не знаех за това заболяване.  Какви специалисти работиха с детето през годините? Най-трудното за нашето семейство бяха първите му години. Защото истината е, че в държавата няма адекватна политика за деца с аутизъм и техните семейства. Трябваше сами да търсим кой логопед, психолог, учител е добър за сина ни. Бях отчаяна когато отказаха да го приемат в държавната детска градина в селото, където живеем. За щастие тогава ми казаха за  специализирана  детска  градина  „Зора“.  Благодарение  на  техните  специалисти  и непрекъсната работа с детето, Станислав проговори. Нищо, че беше на 7 години, важното беше, че имахме нормална комуникация помежду си! Аз бях негов придружител в училище от 1 до 4 клас. Чак в пети клас стана по-самостоятелен. Благодарна съм на ръководството и преподавателския  екип  на  ОУ  „Отец  Паисий“,  където  Станислав  учеше  до  7  клас.  В училището той посещаваше ресурсен кабинет, с него работеше училищния психолог.  Знаем, че при аутизма се проявяват интересни и често забележителни черти. Кое отличава Станислав от другите деца? Ами страстта му към изучаването на езици. След 7  клас беше приет в Гимназията за европейски езици в Русе, със засилено изучаване на английски, немски език и руски език. В началото на учебната година аз се срещнах със съучениците му и с техните родители. Те го приеха много радушно, никой не му се подиграваше, нямаше проблеми. С него ежедневно се срещат не само ресурсен учител, но и училищния психолог. Изводът  за мен е, че когато има диалог между семейството, учителите и децата, учебният процес е нормален. Днес мога да Ви  уверя,  че  Станислав  има  нормално  поведение,  наблюдавам  едва  забележими поведенчески  отклонения.  Защото  видяхме  кои  са  неговите  силни  страни  и  положихме усилия с учителите да ги доразвием. Не сме го тормозили с математика, химия и физика, където той се чувства затруднен. Обърнахме внимание на езиците. А паметта му е наистина изумително феноменална, почти като във филмите за Джеймс Бонд. От няколко години е част от театрална школа „Артистисимо“ където се чувства добре и много обича да заснема и монтира снимките на състава. Станислав не просто се интегрира чудесно като нормален член на  обществото  ни,  активно  се  интересува  от  изкуство,  театър,  кино.  Той  има  мечти, представете си колко щастлива се чувствам от това! Каква е тайната на това постижение? Няма тайна, а само усилена и постоянна работа с децата. Още от съвсем ранна възраст те трябва да бъдат интегрирани. Да бъдат част от обществото ни, за да се социализират по-бързо и лесно. И най-важното – с тези деца да се работи екипно – психолози, логопеди, учители.  Всички  заедно!  Да  се  търсят  интересите  на  съответното  дете  и  те  да  бъдат насърчавани. Само така „аутизъм“ няма да бъде клеймо, а просто обикновена диагноза.   ИЗВОДИ  Поради  специфичността  на  потребностите  си,  независимо  от  равнището  на интелектуално  развитие,  децата  с  нарушения  от  аутистичния  спектър  са  значително предизвикателство. Проблемът с развитието на децата с аутистични нарушения е все още приоритет само на медицината. Обществеността е слабо запозната със затрудненията и способностите им, затова и ресурсите за тяхното приобщаване и приемане са недостатъчни. През последните години се създават родителски дружества и организации за популяризиране на проблемите на децата с аутизъм,   - 185 - PROCEEDINGS OF UNIVERSITY OF RUSE - 2020, volume 59, book 8.5. което ще подпомогне провилно и ранно диагностициране и адекватно подпомагане на децата и техните семейства.  