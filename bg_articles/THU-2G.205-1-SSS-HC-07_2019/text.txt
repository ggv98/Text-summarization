 ВЪВЕДЕНИЕ Синдромът на чуждестранният акцент (FAS) е заболяване, попадащо в класацията на 10-те  най-редки  заболявания  по  света.  В  различни  източници  на  информация  обощената нформация  на  случайте  обхваща  различни  периоди  от  време,  случайте  на  регистрирани пациенти  варират от 60-200, като между 1941 и 2009 са регистрирани   60 в света, Не малка част от случайте получават широко  медийно представяне.  Синдромът на чуждестранния акцент е нарушение  на речта, което причинява  внезапна промяна в речта, така че местния говорещ се възприема да говори с "чужд" акцент. FAS най-често се причинява  от увреждане на мозъка, причинено  от инсулт или травма. Съобщени са и други причини,  включително  множествена склероза, психогенни  разтройства, конверсионно разстройство,  мигрена и в някои  случаи не е установена ясна причина.  Синдромът може да продължи дни, седмици, месеци, години или завинаги и понастоящем няма известно лечение. Речта може да бъде променена от гледна точка на времето, интонацията  и разположението  на езика, така че да се възприема като чужда. Речта остава силно разбираема и не е задължително да звучи разстроена. Синдромът е  документиран в случаи по целия свят, наблюдавани са промени в акцента от японски  на корейски,  британо–английски  на френски,  американо-английски  на британо–                                                23Докладът е представен на студентската научна сесия на  09.05. 2019 в секция Здравни грижи с оригинално заглавие  на  български език:  ПСИХОСОЦИАЛНИ  ПРОБЛЕМИ  НА  ХОРАТА  СЪС  СИНДРОМА НА ЧУЖДЕСТРАННИЯ АКЦЕНТ.   - 115 - PROCEEDINGS OF UNIVERSITY OF RUSE - 2019, volume 58, book 8.4.  английски,  и  испански  на  унгарски,  от  английски  на  китайски  и  други (www.utdallas.edu/research).  ИЗЛОЖЕНИЕ Състоянието за първи  път е описано  през 1907 г. от френския  невролог Пиер Мари, а друг  ранен  случай  е  докладван  в чешко  проучване  през  1919г.,  проведено  от немски интернист Алоис Пик (1859–1945).  Добре познат случай на синдрома е описан в Норвегия  през 1941 г., след като една млада жена е получила  нараняване на главата от шрапнел по време на въздушна атака . След като очевидно  се възстановила  от нараняването,  тя започва да говори  със силен немски акцент. Това и  създава много  проблеми  още в болницата,  а по-късно  е изпаднала  в изолация  от колегите си норвежци,  тъй като е смятана за немски агент.  След инсулт  61годишна  американка  Тифани  Робъртс, която никога  не е живяла  във Великобритания  започва да говори с британски акцент. "Когато хората първо започнаха да ме питат откъде съм в Англия  и един член на семейството ме попита защо говоря така, тогава разбрах, че част от мен е умряла по време на инсулта", споделя тя. Четири години по-късно тя все още се бори да убеди хората, че е американка (NEWS.BBC , 2003). Робин Вандерлип 42-годишна американка твърди, че след удар по главата и инсулт е започнала до говори с руски акцент, тя никога не е била в Русия, казва, че мрази новия си акцент."когато звуча различно, хората мислят, че съм различна"( Roberts l., 2010). Кей Ръсел е 49  годишна  англичанка,  боледува от мигрена,  легнала със силна  болка.  Сутринта, когато се събудила вече говорела с френски акцент. „Това не е преструвка, това е голям недостатък”, споделя 49-годишната жена. Кей Ръсел споделя още  ”Хората, които не ме познават, ме мислят за французойка  или,  че съм от Източна Европа или  Русия”. Френският акцент е донесъл доста проблеми  и на Кей Ръсел. Тя загубила работа си и голяма част от приятелите  си.  С течение на времето и става все по-трудно  да произнася  много английски думи, и изпитва силно главоболие в продължение  на 10 дни от месеца (Boneva, B., 2010).  Друг  интересен  случай  е представен  от  ВВС със заглавие  „Жената,  която  се роди китайка”. Сара Колуил на 38г. е родена и живяла в Англия през целия си живот. През 2010г се събужда и установява, че говори английски с китайски акцент, като никога не е ходила в Китай и не е изучавала езика.  Поставената диагноза, изразяваща се в промяната в говора и създава много проблеми и трудности, пради автоматичното и възприемане и като чужденка (Waugh, R, 2015).  В  обзорна  статия Стефани  Кьолен  и  съавтори  представят 15  доказани  случай  със синдром начуждестранния акцент. В по-голямата част от случаите, публикувани  между 1907 и 2014 г., FAS се дължи на неврогенна  етиология. Публикувани  са само няколко  доклада за FAS с предполагаем психогенен  произход. Половата принадлежност  на проучените случай е следната: 67% от включените пациенти са жени ( n = 10/15), а 33% са мъже ( n= 5/15). Средната възраст на пациентите с предполагаема психогенна  FAS  е 48 г. Мъжете са със средна възраст 56г., а при жените 44г.,  Само трима пациенти  са получили  речева терапия но, тези интервенции  не разрешават проблема  им.   При  някои  от  наблюдаваните  пациенти  за  около  9  седмици  синдромът отзвучава, но в 60% от случайте  не се установява промяна.  Авторите  препоръчват  комбинираната  терапия,  фокусирана  върху  когнитивно-поведенческите  проблеми,  от  една страна,  и  дефицитите  на  речта и  езика  от друга като полезна. Сложната  симптоматика  може  да  даде  доказателства  за  припокриващи  се когнитивни,  психологически и речеви проблеми и затова FAS се интерпретира като се  излъчат основните психологически  смущения (Keulen, S et al, 2016). Доскоро лекарите са смятали, че заболяването е психично. Вече е сигурно, че то се дължи на поражения  в някои части на мозъка, свързани с езика. Няма ясно  разграничаване  на  риска  от  възникване  на  болесттта по  възраст и  пол, индивиди  от всяка възраст и пол могат да бъдат засегнати.  При всички описани случай се наблюдава възстановяване от мозъчно разстройство или нараняване.   - 116 - PROCEEDINGS OF UNIVERSITY OF RUSE - 2019, volume 58, book 8.4.  Като рискови  фактори  се определят:  инсулт  и  всеки  рисков  фактор  водещ  до това заболяване. В тази група се включват високите стойности на артериалното налягане, сърдечни аномалии,  високо  ниво  на  холестерол,  повишено  телесно  тегло,  тютюнопушене  и алкохолизъм. Те косвено  повишават риска от възникване синдрома на чуждестранния акцент (Koleva,  G, 2015; (Koleva,  G., I. Hristova,  2014;  Кoleva, G., Hristova,  I., Georgieva,  D., et all., 2016). Друга  група  рискофи  фактори  са мигрена,  травма на  черепа,  мозъчен кръвоизлив  и множествена склероза. Важно е да се отбележи, че наличието на рисков фактор не означава, че човек ще получи  точно това усложнение.  Рисковият  фактор увеличава вероятността за получаване на състоянието в сравнение с индивиди  без рискови фактори.  Синдромът на чуждестрания  акцент най-често се причинява  от увреждане на мозъка, което променя тона и степента на речта на индивида. Това разстройство обикновено  следва травма на мозъка или силен болков пристъп на мигрена. Увреждането на мозъка влияе и на ритъма или и мелодичността на речта.  Когато индивидът  говори,  някои части от мускулите на езика, лицето и небцето се използват по определен начин. При синдрома на чуждестранния акцент, при мозъчно увреждане или липса на кръвен поток към определени части на мозъка се засяга частта, която контролира  езика и речта. Така, когато човек се опитва да говори, звукът или езикът се произвеждат в различен тон. Речта може да бъде променена от гледна точка на времето,  тона,  стъпката  и  позицията  или  разположението  на  езика,  които  могат  да  се възприемат като „чужд акцент“.  Най-честите промените в ритъма и тона на речта се изразяват със следните характеристики: •  По-дълги и изкривени  гласни звуци („да“ може да се произнася като „yah“). •  Движение на езика или челюстта по различен начин при говор. •  Използване на неподходящи  думи, за да се опише нещо. •  Структуриране на изреченията по неподходящ начин. •  Излишното напрежение  върху някои срички, което обикновено  не е необходимо. •  Понякога знанието на родния език може изцяло да изчезне. •  Промени в личността, съответстващи на националността на новия акцент. Индивидът може да се възстанови нормално от първоначалната травма и да започне да говори с чужд акцент няколко седмици или месеци по-късно  Диагностицирането  на  Синдрома  на  чуждия  акцент  преминава  през  няколко последователни етапа: Първата стъпка е задълбочена оценка, включваща пълна медицинска и семейна  анамнеза,  изследване  на  устните  структури  и  стандартизирани  тестове  за разбираемост на езика и речта. Следва изследване на мускулите, използвани в речта. Оценката на езика се осъществява  чрез редица  тестове, включващи:  тестове за оценка  на четенето, писането  и разбирането  на езика; използване  на записи  за анализиране  на речеви модели. Осъществява се и задълбочена психологическа оценка, за да се изключи психично  заболяване (Dove Med, 2018). Barbarа Hernandez   в своя  статия представя лечебнодиагностични  процес  на  на  65-годишна  кубинка  с диагноза  множествена  склероза  с роден  език  - испански,  която  не е изучавала друг чужд език, но  изведнъж започва да говори с английски  акцент. За доказване на диагнозата са осъщесвени  Електроенцефалограма  (ЕЕГ), Компютърна томография  (КАТ),  Ядрено  магнитен  резонанс  (ЯМP)  и  др.  изследвания. Електрофизиологичните  и  образните  проучвания  на  пациентката  показват  структурни  и функционални  аномалии на долните фронтални,  темпорални и теменни области двустранно с преобладаване на лявата страна. В заключението авторката  посочва, че в действителност не са  ясни  всички  мозъчни  структури,  които  участват  в  речта  и  емоционалния  му компонент. Поради  изчерпване  на  резултатите  е  възможно  да се  потвърди,  че  мозъчни структури  като:  инсула,  прецентрален  и  постцентрален  гирус  (гънка),  фронтални  и темпорални  лобове  играят  важна  роля  в  някои  компоненти  на  речта.  Синдромът  на чуждестранния акцент  продължава да е рядко заболяване, като най-честата причина  според авторката е съдовото заболяване, въпреки това, e представен пациент с множествена склероза,   - 117 - PROCEEDINGS OF UNIVERSITY OF RUSE - 2019, volume 58, book 8.4.  при  който  неврофизиологичните  и  образните  изследвания  потвърждават  нарушение  на функцията  на фронталните,  темпоралните и париеталните области и някои от техните връзки (Hernandez. B., 2018). Мултидисциплинарният  екип от специалисти,  ангажиран  с диагностиката и лечението на заболяването включва патолог на езика; психолог,  невролог,  невропсихолог,  психиатър, логопед.  Публикувани  са  редица  изследвания,  свързани  със  задълбочено  изучаване  на психичното  състояние,  психолингвистични  оценки,  когнитивно  и  езиково  тестване  на конкретни  клинични  случай (Roy J.-Pascale, et all. 2012).  Възможните психосоциални усложнения могат да бъдат:  криза на идентичността, проблемите със самочувствието, в резултат на  разочарования, свързани с неразпознаване   на собствената си реч; социална  тревожност,  породена  от чувството,  че засегнатите хора  се различават от другите около тях, тревожност и напрежение,  свързани с неочакваното начало на болестта и чувството на различност от околните.  Чуждестранният акцент може да доведе до фалшиви  заключения от хора, които не са запознати   със заболяването и  до изолация  от общността около тях. Налице  е  нарастващ  интерес  към  изучаването  на  езикови  и  паралингвистични компоненти,  психосоциални  последици  и невронни  основи на FAS, но все още не са открито неврологично  лечения за това състояние. Увреждането, което не е достатъчно тежко, за да предизвика  фонологични  грешки,  е свързано с различни  промени  в финото  изпълнение  на звуци на речта, които предизвикват впечатление за чуждост  (Torresa I.M. et all, 2012). Синдрома на чуждестранния акцент може да бъде повлиян  чрез реч-терапия с логопед, психологическо  консултиране  и подкрепа. С цел намаляване на проблемите с изолацията от обществото  специалистите  препоръчват  асимилация  или  преместване  на  индивида  с чуждестранен  акцент  в тази чужда страна, където те може да не  се чувстват изолирани, странни или преследвани заради странния си акцент (Dove Med, 2018). FAS  е интересен  синдром,  причинен  от увреждане  на  част от  мозъка, отговорна  за различни аспекти на речта. Съществува общо съгласие, че тези лезии не водят до придобиване на реален и специфичен чуждестранен акцент, а просто до дефицит на произношение или „тон, акцент,  паузи,  ритъм и  вокален  стрес” на речта, които  просто  предполагат  чуждестранен акцент. Освен това има и случаи на чужестранни акцентни  синдроми,  при които индивиди  без фокално  мозъчно  увреждане  изговарят  специфичен  чуждестранен  акцент. Тези  случаи вероятно са психогенни  при психични  заболявания по време на психотични  епизоди (Novella, S., 2010).   ИЗВОДИ Синдромът на чуждестранният акцент е едно групата на най-рядко срещаните състояния в световен  мащаб. Наблюдаваните и  описани  клинични  случай   дават възможност  да се синтезира  и  анализира  информацията  за тях. Това заболяване продължава  да предизвиква изследоветелския  интерес  в  областта  неврологията,  психологията  и  лингвистиката. Характерно за редките билести  е, че населението не е достатъчно информирано  за тях. Важен момент за болните  от рядко срещани  заболявания  е проявата  на разбиране  и оказване  на подкрепа от обществото.  От анализа  на  научните  публикации,  изучаващи  Синдрома  на  чуждестрания  акцент изводите,  които  могата  да се направят са, че етиологията  и механизма на увреждане не е напълно  изяснен.  Все още  няма  открото  лечение.  От голямо  значение  е  психосоциална подкрепа и проявата на разбиране на проблемите, които възникват с появата на заболяването. Консултациите  с клиничен  психолог  са важни,  освен  да осъществаване на  диагностични тестове, така и за оказване на подкрепа, тъй-като голяма част от хората съобщават за проблеми от психосоциален  характир и проблеми с идентичността. Съществен момент е превенцията  на заболяването.  Основните  рискови  фактори  са инсулт и травматични увреждания. Инсултът се посочва като най-честата причина за синдрома   - 118 - PROCEEDINGS OF UNIVERSITY OF RUSE - 2019, volume 58, book 8.4.  на  чуждестранния  акцент,  във  тази  връзка  превенцията  на  инсулт  може  да помогне  за избягване на заболяването. Прилагат се широко известните превантивни  мерки, насочени към здравословно  хренене  и диета, отказване на тютюнопушенето,  подържане  на оптимално  за възрастта тегло и контрол на стойностите на  артериалното налягане.   