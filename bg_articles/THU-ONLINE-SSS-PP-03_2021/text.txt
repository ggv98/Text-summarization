 ВЪВЕДЕНИЕ Съществува богато разнообразие от средства, методи и форми, които непрекъснато се усъвършенстват или се създават различни варианти, които да отговарят на все по-високите изисквания  на  обществото.  Една  част  от  хората  са  много  активни  и  търсят  способи  за усъвършенстване на физическите си способности и визия, а други са на противоположния полюс – не успяват да намират време за Физическа активност. Това налага необходимостта от прилагането на системи за практикуване на физически упражнения с ниска, умерена и висока интензивност, както и с времетраене от минимално 10 минутни леки и укрепващи тренировки до ефективния максимум 60-70 минути активна физическа работа със средно или високо натоварване.   ИЗЛОЖЕНИЕ При системни занимания с Физическа активност в организма възникват адаптационни промени  във  физиологичните  функции,  водещи  до  промяна  в  работата  на  органите  и системите, както и на опорно-двигателния апарат. Тези промени могат да бъдат разделени на временни  –  възникващи  по  време  на  физическите  натоварвания,  и  трайни  –  получени вследствие на дълготрайни тренировъчни занимания. (Цв. Стефанов, 2009) Една от основните закономерности в природата е способността на живите системи, в частност  човекa,  да  се  адаптират  (приспособят)  към  различните  фактори  на  средата. Спортната тренировка се явява един изключително ефективен „инструмент” за активно и целенасочено  въздействие  върху  спортуващия  за  развитие,  усъвършенстване  и  изява  на  10 Докладът е представен на студентската научна сесия на 7.05.2020 г. в секция Педагогика и психология с  оригинално  заглавие  на  български  език:  ПРОУЧВАНЕ  НА  НОВИ  СЪВРЕМЕННИ  СИСТЕМИ  ЗА ФИЗИЧЕСКА АКТИВНОСТ.   - 63 - PROCEEDINGS OF UNIVERSITY OF RUSE - 2020, volume 59, book 6.5. неговите двигателни и интелектуални възможности. (Д. Дашева, 1998, 2006; Цв. Желязков, 2006, В. Фурнаджиев, И. Абаджиев, 2006) Целта на доклада е проучване на нови системи за Физическа активност. Основните задачи са да предложим варианти за тренировки със средна, умерена и висока интензивност. Задачите, свързани с постигането на целта са: 1.  Анализ  на  адаптационния  процес  за  ефективност  за  редовно  практикуване  на Физическа активност; 2.  Представяне на нови системи за Физическа активност – характерни особености и въздействие върху човешкия организъм. 3.  Варианти за тренировки със средна, умерена и висока интензивност. Исторически понятието тренировка има конкретно значение. Произлиза от английското training, което означава упражняване, обучаване, квалификация. От една страна, тренировката се разглежда като всякакъв вид занимания с физически упражнения, които укрепват здравето и повишават физическата годност на човека. От друга – като целенасочен педагогически процес на обучение, възпитание и усъвършенстване на функционалните резултати в определен вид двигателна дейност (спорт). Физическата активност е свързана с двигателна дейност, насочена към здравния ефект и повишаване на функционалните възможности с цел подобряване на качеството на живот.  В тази връзка адаптацията на организма има решаващо значение.  Адаптация – процес на приспособяване на организма в резултат от взаимодействието му с околната среда. Тренировката се разглежда като адаптационен процес (фенотипна адаптация), защото вследствие  на  физическите  натоварвания,  се  появяват  адаптационни  промени.  Това  са приспособителни  реакции  на  организма,  които  водят  до  нарастване  на  резултатите  от редовното практикуване на физическа активност. Адаптацията бива срочна и трайна. Срочната адаптация възниква по време на самото натоварване като необходимост за справянето  с  някаква  двигателна  задача.  Състои  се  в  повишаването  на  активността  на физиологичните и биохимичните процеси в организма с цел компенсиране на енергетичните разходи и неутрализиране на отпадните продукти на обмяната на веществата. При  нетренирани  тези  процеси  протичат  с  големи  разходи  на  енергия,  липсва икономичност и съгласуваност във физиологичните функции. Системните  тренировъчни  занимания  ще  развият  състояние  на  трайна  адаптация  – тренираност, за която са характерни стабилни изменения в устройството на организма. Те се придобиват бавно с постоянство и упоритост, но също така бавно се губят. Необходими са поне няколко седмици работа за определено качество, за да се наблюдава трайна адаптация.  Като  общо научно понятие адаптацията обикновено се разглежда в два аспекта. В първия случай тя  се определя като  генотипна (наследствена), която  лежи в основата на еволюционния процес и се характеризира с трайни приспособителни промени по пътя на наследствените изменения и естествения подбор. Във втория случай тя се определя като фенотипна  (индивидуално  придобита)  под  непосредственото  влияние  на  факторите  на средата  и  се  характеризира  със  значителна  динамика  на  приспособителните  промени  в динамичното равновесие /устойчивото състояние на организма/. Спортната тренировка се разглежда като особен тип фенотипна адаптация на обучение, възпитание и усъвършенстване на личността. Адаптационният процес в спортната тренировка се характеризира с две измерения: Процес на адаптация – отразява връзката между физическото натоварване и ефекта, предизвикан от него /умора и възстановяване/; Състояние /резултат/ на адаптация – възниква постепенно и отразява резултатите от това взаимодействие /тренираност и спортна форма/. За да има ефект от практикуването на физическа активност, е необходим тренировъчен план с подбор  на предпочитаните двигателни дейности  – спорт,  танци, бойни изкуства, системи за физическа активност – аеробика, канго, зумба, йога, каланетика и други.   - 64 - PROCEEDINGS OF UNIVERSITY OF RUSE - 2020, volume 59, book 6.5. Приложението на едно и също натоварване, води до приспособяване и намаляване на резултатите, свързани с целите, които са поставени. При високото спортно майсторство се разработват тренировъчни планове, които имат насоченост към тренираност и спортна форма. При заниманията с физическа активност за подобряване  на  здравето  и  физическа  форма,  също  е  необходимо  краткосрочно  и дългосрочно планиране. Системите за Физическа активност, които ще представим в настоящия доклад са: Канго Джъмпс  (Kangoo Jumps), Зорбинг, Водна Аеробика, Босабол, Табата. Канго  Джъмпс  (Kangoo  Jumps)  -Това  е  стил  в аеробиката.  Практикува  се  със  специални  обувки,  които имат  както  тренировъчен,  така  и  рехабилитационен характер.  Kangoo  Jumps  обувките  са  създадени  от канадският  доктор  Грегори  Летхамп  за  рехабилитация. През 80-те години в Канада, швейцарският инжинер Денис Невил, развива модела, като създава комфортни обувки с добър дизайн. Първият му модел (KJ-1) е представена за първи път на международно спортно шоу през 1994 година. От  там  обувките  са  разработени  за  използване,  като аеробен забавен спорт. Докторите по спортна медицина препоръчват Kangoo Jumps  за  рехабилитация  след  травми  или  операции. Ползата, която повечето от тях подчертават е, че Kangoo Jumps  са  продукт,  който  позволява  на  пациентите  да продължат  здравословна  рехабилитация  режим  на упражнения без риск от претоварване.  За  една  едночасова  тренировка  с  канго  джъмпс обувки се изразходват средно 1200 калории. Това е интензивна здравословна тренировка, защото  с  помощта  на  обувките  се  предпазва  гръбначния  стълб  и  ставите.  Това  дава възможност на хора от всички възрасти  с различно тегло и способности за участие. Зорбинг - Зорбингът е създаден като спорт още през 1990 година в Нова Зеландия. Но започва да се разпространява по света чак през 1998 година.  Поради  много  специфичното  си  изпълнение този спорт постепенно става световен феномен и всички хора  по  света  просто  „искат  да  се  разходят  с пластмасовата  топка  надолу  по  тревистия  хълм  или дори по снежния наклон“. Интересното е, че този спорт има освен забавен, и състезателен характер. Често се организират  турнири  по  най-бързо  спускане,  като  си има  специални  техники  как  да  направиш  така,  че топката да се спуска по-бързо по наклона. А във водата кой  ще  стигне  най-бързо  от  единия  край  на  водния басейн  до  другия.  В  Нова  Зеландия,  Австралия  и Германия, има  професионални състезатели по зорбинг. Една зорб топка всъщност се състои от две отделни топки, изработени от гъвкава пластмаса. Външната топка е висока около 2,7 метра. Вътрешната топка е малко по-малка, но в нея могат да се настанят от 1 до 3 пътници. Тя е висока около 1,8 метра и това оставя около 60 см въздух между двете топки, който да предпазва играчите от нараняване по време на търкалянето по наклона. Вътрешната и външната топка са свързани от стотици парчета въже, което помага на топките да се търкалят заедно. Една зорб топка има един или два отвора, през които играчите да влизат и излизат. Те са покрити със специална мрежа и винаги са отворени, за да гарантират че играчите ще имат достатъчно кислород за спиращото дъха преживяване.   - 65 - PROCEEDINGS OF UNIVERSITY OF RUSE - 2020, volume 59, book 6.5. Водна Аеробика – това е вид аеробика, изпълнявана в плувен басейн или друга плитка водна среда с дълбочина от 1.20 до 1.80 m, обикновено под музикален съпровод. Водната аеробика  съчетава  фитнес,  каланетика,  аеробика,  бойни  изкуства  и  плуване.  Включва упражнения за цялото тяло и всички мускулни групи. Използват се уреди, които натоварват проблемните зони и отделните мускулни групи. Спортът е подходящ както за начинаещи, така и за по-напреднали и активно спортуващи хора. Предимствата на водната аеробика са: •  укрепва сърдечно-съдовата система; •  тонизира  мускулатурата,  оформя цялото тяло; •  подходяща е за хора с травми – болки в кръста,  дископатии,  дискови  хернии, контузии в крайниците. Упражненията се адаптират в зависимост от проблема; •  предпазва ставите, тъй като до 80% от теглото  на  индивида  се  поема  от водата.   Разновидност  на  аквааеробиката  е  водната  каланетика  –  комплекс  от  стягащи упражнения за проблемните зони – ханш, бедра, корем. Може да се изпълнява в отделна тренировка или в комбинация с водната аеробика. Босабол  –  това  е  атрактивен хибриден спорт, създаден в Испания от Филип Айкманс през 2004 година. Той е подобен  на волейбол, но включва и елементи  на  футбол,  гимнастика  и капоейра.  Игрището  е  разделено  от мрежа  както  при  волейбола,  като  в двете полета има вграден батут, който позволява  на  играчите  да  скачат достатъчно  високо  и  да  отиграват топката по възможно най-впечатляващ начин. Всеки отбор се състои от 4 или 5 играча. Нападателят стои върху трамплина, докато другите са около него, върху надуваема повърхност. Отборът, който изпълнява сервис, може да насочи топката в игра с удар с ръка като при волейбола или с ритане от въздуха, така че да премина над мрежата и да попадне в полето на противника. Другият отбор има право на 5 отигравания  (6  при  практикуването  за  забавление),  за  да  върне  топката  в  страната  на сервиращия отбор. Тези отигравания могат да бъдат с всяка част на тялото, като един играч може  да  докосне  топката  с  ръце  само  един  път,  а  с  останалите  части  на  тялото  по  2 последователни пъти. Играчите нямат право да докосват мрежата и трябва поне една част от тялото им да остава в собственото поле при паданията. При атаката, топката се подава между играчите, докато нападателят скача на батута, за да достигне до по-голяма височина и така да получи предимство при атакуването на топката, която му се подава от разпределителите. От своя страна, защитаващият се отбор се стреми да направи блок или да спаси топката, преди да е попаднала в неговата половина. След успешно спасяване, защитаващият се отбор се превръща в атакуващ, както е и при волейбола.  Табата Системата Табата е високоинтензивен тренировъчен режим, създаден от японския учен д-р Табата през 1996 година в Японския национален институт за спортна медицина в Токио.  Всяко  упражнение  в  Табата  продължава  4  минути.  Структурата  на  стандартната програма е следната:   - 66 - PROCEEDINGS OF UNIVERSITY OF RUSE - 2020, volume 59, book 6.5. • интензивна тренировка на максимален предел за 20 секунди; • почивка от 10 секунди; • след 8 упражнения от 20 секунди натоварване и последващи 10 секунди почивка се почива 1 минута; • изпълняват се 8 кръга. Системата  Табата  може  да  се  изпълнява  в  зала  или  вкъщи.  В  спортната  зала  се изпълзват уреди като гири, пудовки, дъмбели, велоаргометър, кростренажор, бягаща пътека.  Упражненията, които се подбират за тренировка вкъщи са предимно с преодоляване на собственото тегло: •  Клек без утежнение (air squat); •  Бърпита (burpee) – различните варианти (със и без опора или отскок); •  Подскоци с разтваряне на ръцете и краката (jumping jacks); •  Изкачване на планина (mountain climbers); •  Различни комбинации с лицеви опори, коремни преси и други. Всички системи за Физическа активност имат основни базови изисквания и правила, като могат да се прилагат и различни варианти: за начинаещи – с ниска интензивност, за напреднали  –  със  средна  интензивност  и  високоинтензивни  тренировки  за професионалисти. Физическо  натоварване  е  степен  на  функционално  въздействие,  което  оказва изпълнението на физическите  упражнения  върху  организма  на  занимаващите  се.  Основни компоненти на натоварването са обемът и интензивността. • Обем на натоварване се нарича количеството работа, извършена в заниманието или в част от него. Най-често се измерва с времето на изпълнение на дадена двигателна дейност. При цикличните движения обемът се определя в метри - по изминатото разстояние (при ходене, бягане, плуване и други), при ацикличните движения – от броя на повторенията за дадено упражнение (например брой подскоци, скокове, хвърляния и т. н.). • Интензивността се характеризира с количеството работа (брой на упражненията или скоростта на придвижване – м/сек), извършено за единица време. Тя дава качествена оценка на физическото натоварване. - ниска – от 30 до 50 % - средна – от 51 до 80 % - голяма – от 81 до 90 % - максимална – от 91 до 100% Степента на натоварване може да се определи по следните начини: • Визуално – зачервяване на лицето;  учестяване на дишането; нарушена координация; изпотяване; непълноценно изпълнение на упражненията. • Проследяване на пулсовата честота Измерва  се  пулсовата  честота  чрез  фитнес  гривна  или  палпаторно  за  10  сек  на интервали от 2-3 минути или в началото на всяко упражнение.  За  анализиране  стойностите  на  пулсовата  честота  се  построява  крива,  наречена пулсограма.  Използва  се  координатна  система  като  на  абцисата  се  отбелязва  времето  в минути, а на ординатата - стойностите на измерваните пулсови честоти. Регулиране на натоварването се осъществява чрез няколко варианта: • промяна  в  изходното  положение  на  упражненията,  амплитудата,  формата  и големината на използваните уреди и пособия,  • преодоляване на различни препятствия,  • промяна в броя на повторенията и времетраенето,  • увеличаване  или  намаляване  на  интензивността,  координационната  сложност  на упражненията.      - 67 - PROCEEDINGS OF UNIVERSITY OF RUSE - 2020, volume 59, book 6.5. ЗАКЛЮЧЕНИЕ Проучването  на  новите  системи  за  Физическа  активност  Канго  Джъмпс    (Kangoo Jumps),  Зорбинг,  Водна  Аеробика,  Босабол,  Табата,  представи  различни  модели  и  игри, възникнали в отговор на високите изисквания и разнообразни предпочитания на обществото. Вариантите за тренировки със средна, умерена и висока интензивност са съобразени със спортно-педагогическата методика, като по този начин системите за Физическа активност могат да бъдат достъпни за всеки, според очакванията и поставените цели – здраве, добра физическа  форма,  високо  спортно  майсторство  или  престижни  класирания  в  турнири  и състезения. Адаптационният процес, свързан с постигането на трайна адаптация ще подпомогне усъвършенстването на двигателните умения и навици и приложението им във варианти с по-голямо натоварване. За  по-голяма  ефективност  на  системите  за  Физическа  активност  са  важни постоянството,  редовно  практикуване;  периодите  на  възстановяване  и  разнообразие  на физическите упражнения, както и тяхната интензивност.  