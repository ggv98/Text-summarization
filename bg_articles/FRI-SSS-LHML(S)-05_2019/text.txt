 ВЪВЕДЕНИЕ Историята на българския народ записва в страниците  си имената на много и бележити творци  и борци. Между тях ярко си открояват имената на първопросветителите  Констатин-Кирил Философ и Методий. Тяхното дело ляга в основата на културата на народа ни, която се изгражда върху писмеността и го съпъства в неговото многовековно  развитие.  ИЗЛОЖЕНИЕ Кирил  и Методий стават основатели на българската и славянската култура,  изградена върху писмеността, с целокупната  си дейност: със създаването на старобългарското писмо, с преводите  си,  с  които  приобщават  българския  народ  към  културното  наследство  на човечество,  със  своите  оригинални  произведения,  написани  по  различни  поводи,  с установяването  на  старобългарския  език,  първия  славянски  литературен  език.  Много  от богослужебните  текстове са били  в умерена реч, така че Кирил  и Методий  е трябвало да поставят началото на старобългарското стихотворство. Те установяват и първия  славянски литературен  език – старобългарския. Тоя език разполага с широк  диапазон  от литературни изразни  средства  и  културни  думи.  В  установяването  му  Кирил  отново  проявява филологическия  си гений,  който проявява и при изобретяването на старобългарската азбука. В случая този гений бил нужен, за да се превърне един необработен език в жив орган, който е в състояние да предаде най-сложната мисъл.  Великите  апостоли  на писмеността  на народен  език  безстрашно предприемат  своето дело, като се изправят с огромната си енергия, обширните  си познания  и дълбоката си мисъл срещу  реакционна  Европа.  Те си  създават една бойка  и  мъдра аргументация  в полза  на богослужението  и писмеността на роден език, насочена срещу т.нар. ”триезичници”,  които твърдели,  че в църквата и литературата били  допустими  само три  езика – староеврейски,                                               1 Докладът е представен на Научна конференция за студенти, докторанти и млади учени „Младеж, наука, иновации“, проведена във Филиал-Силистра на Русенския университет, на 17.05.2019г., с оригинално заглавие на български език: „Литературно-творческа дейност на Крил и Методий – оригинални творби“. - 41 -  58th Science Conference of Ruse University - SSS, Bulgaria, 2019  гръцки и латински, на които Пилат наредил да се сложат надписи върху Христовия  кръст на Голгота. Кирил  и Методий не допущат едни народи да се смятат за “богоизбрани”  и да имат правото да си служат с писмото и книгата на свой език, а други да бъдат определяни  като “варвари” и да им бъде отречено правото на просвета и своя църква. Борейки се за славянско богослужение,  славянска писменост  и славянка просвета,  Кирил  и  Методий  се борят и за равноправие  на славяните и изобщо  на народите в полето  на културата. Молитвите,  които житиеписецът  на  Кирил  цитира  като написани  и  били  произнесени  от него  в юношеска възраст, са били първите му творби. Те са две – едната към Григорий  Богослов, а другата към Бог. Специално  с молитвата – възхвала към Григорий  Богослов,  се занимава Р. Якобсон. Развивайки  наблюденията на Трубетской,  че това е стихотворна  творба, той я анализира  в стихово и в езиково отношение. За него тя е “ярък образец на високо словесно майсторство”. Авторът смята, както и други  учени преди него (И. Дуйчев,  Е. Георгиев), че Константин  е написал своята творба на гръцки език, тъй като тогава още не е съществувала славянска азбука.  На молитвата  към  Бога,  цитирана  в  Пространно житие на Кирил,  обърна  повече внимание И. Дуйчев. Тази също така стихотворна молитва не е оргинална  по съдържание, а е поетически,  творчески преразказ  на  библейска  молитва. Като я смята също  за превод  от Кирилов  гръцки  текст,  Дуйчев  прави  опит  да  възстанови  първичната  форма  на стихотворението.  Трудовете на Григорий  са се изучавали  от мнозина  и за всички  са били образец. Че Кирил  се молил на Бога при всеки по-значителен повод, и това е безспорно  – то принадлежи  към добродетелите на християнина,  а и към навиците му. По-сигурен  материал за установяване на литературното  наследство на Кирил  предлага житийният  разказ за сарацинската и хазарската мисия. По повод на тези две мисии Константин създава поредица  полемически беседи. След като излага споровете с евреи и мохамедани в Хазария,  житиеписецът  на Кирил  пише:  „От многото това изложихме  накратко, колкото  за спомен.”  По  повод  пренията  си  в Хазария  Кирил  е оставил  подробни  писани  беседи, които Методий  превежда  от  гръцки  на  славянски  език.  От  тях  именно  житиеписецът  прави извлечения  за  спомен.  Следователно  обширните  спорове,  проследени  в  житието,  не  са художествена измислица  на житиеписеца  или съчинение на общия смисъл на споровете, а са откъси от полемическите беседи на Кирил. За мисията при арабите подобно нещо не се говори, но  в  науката  с  право  се  смята,  че  казаното  може  да  се  отнесе  и  за  диспута  с  тях.  Нито Кириловите  оригинали  са запазени,  нито преводът на Методий. Това е голяма загуба, защото  житиеписецът  твърди,  че полемическите  беседи  на  Кирил  съдържали  „сила  на словото”,  дадена  на  Кирил  „по  Божия  благодат,  насочена  като  огнен  пламък  срещу противниците”. Днес за тези впечатляващи ораторски творби може да съдим само по техните цитати и преразкази в Пространно житие на Кирил. Кириловите полемически беседи срещу юдеи и мохамедани в Методиев превод са давали на учениците и последователите му идейно оръжие за отблъскване на всякакви чужди идеологи,  тъй като са съдържали ред принципни положения.  Те са им помагали  преди  всичко  при  защитата на  Светата Троица,  която от немското духовенство се тълкува по-различно,  от колкото в Цариград.  Във Венеция  Константин  произнася  защитна  реч за славянските  книги  по  повод  на нападките на триезичниците.  Тази реч днес е известна като Беседа против триезичниците. Какво е било нейното  автентично заглавие, не ни е известно, понеже  тази творба е също е изгубена.  Един  твърде обширен  откъс от нея  е запазен в  Пространно житие на Кирил. Първоначално на беседата е написана на вярно също на гръцки и след събора е преведена на старобългарски език от Методий.  Основното  възражение  на триезичниците  е, че славянският език  не принадлежи  към трите „свещени” езика, и затова няма право да бъде благослужебен. Ето защо Константин  си поставя задача да защити правото на славянски език да бъде книжовен  църковен  език, а не само  говорим  език  на  народа.  Константин  поставя  проблема  за  славянските  книги  и богослужение на широка основа. В речта си той не употребява понятия като „славянски език” - 42 -  58th Science Conference of Ruse University - SSS, Bulgaria, 2019  и „славянски  книги”,  а говори  за правата на народите изобщо. Така, бранейки  славянските интереси, той се възправя като борец за културното равноправие на всички народи. В средновековната книжнина  е запазена изцяло  в славянски текст една от последните творби на Кирил - Написание за правата вяра, известна в най-ранен български препис от XIV век. Ако се изхожда от разширеното ù заглавие, тя е диктувана лично на учениците му в Рим. Авторът разглежда въпроса за двете воли и за двата начина на действие на Христос – като Бог и като човек.  Славата на Константин-Кирил  през  Средновековието  пораства  неимоверно  много.  В славянска среда започват да му се приписват  различни  произведения.  В някои  случаи това приписване  става без някаква  определена  цел;  просто  всеки  Кирил  се  отъжествава със създателя на славянската писменост, тъй като неговото  име се ползва сред славяните с най-широка  популярност.  По други случаи приписването  става съзнателно. Днес редица творби или отделни преписи  на творби носят в заглавието си името на Константин. Едно съчинение, което  се  смята  от  мнозина  учени  за  Кирилово,  е  стихотворната  творба  „Проглас  към евангелието”. Тя е намерена през 1858  г. от А.Ф. Гилфердинг.  Вероятно стихотворението  е създадено по повод на появата на Евангелието на старобългарски език. За един народ, който от безкнижен  става книжовен,  това е имало  голямо  морално,  политическо  и  обществено значение. Че „Прогласът” е предговор към първия превод на Евангелието, подсказва не само общият дух на творбата, но и споменаването на четиримата евангелисти в началната й част: Матей, Марко, Лука и Йоан.  С  поетическата  си  форма  „Проглас  към  евангелието”  също  привлича  вниманието. Авторът не само познава добре законите на художествената реч, но умее и сполучливо  да се служи с поетическите средства, за да постигне голяма въздействена сила.  В стихотворението проличава  талантът на Кирил,  проявен  и в полемическите  му беседи, да обяснява нещата достъпно, чрез поетически сравнения. Чувството му към природата, изразено в Беседа против триезичниците и в Слово за откриване мощите на Климент Римски, се проявява и тук.  В  науката  е утвърдено  мнението,  че и  Методий  се занимава  с творческа дейност. Известният в славянската книжнина  Канон за Димитър Солунски се приписва на Методий. В житието на Методий се казва, че тогава била отслужена литургия и отпразнувана „паметта на св. Димитър” . В канона прозира носталгията на Методий, който е напуснал родния си град, за да се скита „по чужди земи”. Прозира и неспокойният  живот изобщо на славянските учители, които са притеснявани  от триезичниците  и изложени  на опасности.  Тези мисли са изразени просто, ясно, с тъга. Поетът мечтае за покрова на храма на св. Димитър и се моли за душевна сила.   ИЗВОДИ Епохалното  дело и хилядолетната традиция са привлечени,  за да укрепят съзнанието на българската народност като общност с обособена, цветуща вековна култура, да оплодят новата българска култура  с живите  ценности,  завещани  от миналото.  Установявайки  празник  на първоучителите и на славянската писменост и култура, нашите възрожденци  го използват, за  да въодушевяват народа ни  за все нови  завоевания в областта на просветата и културата. Нашите  революционни  демократи  използват  този  ден,  за  да  изтъкнат  и  популяризират необходимостта от свобода не само за развитието на народната просвета и култура, но изобщо за развитието на народа ни. Христо Ботев го нарича празник,  което трябва да ни въодушевява с идеята за пълно духовно и политическо освобождение.   