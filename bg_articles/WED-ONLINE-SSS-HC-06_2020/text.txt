 ВЪВЕДЕНИЕ Паркинсоновата болест (ПБ), описана за първи път от Джеймс Паркинсън през 1817 г., е едно от най-често срещаните невродегенеративни заболявания (Goetz, CG., 2011). Средната възраст, при която се появяват първите симптоми, е 55 години и за двата пола. При бялата раса има по-голям риск за развитие на болестта. Това е заболяване предимно на възрастните, поради което се среща по-често в развитите страни, където продължителността на живота е по-голяма (De Lau LM, Breteler MM., 2006). Според стадия на развитието на болестта се проявяват различни симптоми при пациентите, които медицинската сестра трябва да познава и  оценява,  за  да  подготви  и  приложи  адекватен  план  за  сестрински  грижи.  Целта  на настоящото научно съобщение е да се проучат и систематизират специалните сестрински грижи, прилагани за пациенти с ПБ.  ИЗЛОЖЕНИЕ В  медицинската  литература  ПБ  се  описва  като  тежко  хронично  заболяване  на централната нервна система с голямо медико-социално значение поради неблагоприятния му ефект върху трудоспособността на болните и тяхното постепенно инвалидизиране. Поради все още неизяснени причини нервните клетки в subsantia nigra намаляват по брой. Това води до понижаване на наличното количество dopamin, необходим за пренасяне на сигналите в мозъка.  Смъртта  на  допаминенергичните  неврони  нарушава  мозъчната  регулация  на движението и вътрешната система за сигнализация и комуникация. Посланията от мозъка до някои  части  на  тялото  се  преустановяват  или  забавят  и  се  появяват  симптомите  на заболяването. Нарушава се координацията с поява на тремор, сковани мускули и стави, затруднено  придвижане.  Ходът  на  заболяването  е  бавен,  с  прогресиращ  характер  и  36  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: КАЧЕСТВО НА ЖИВОТ И ЗДРАВНИ ГРИЖИ ПРИ ПАЦИЕНТИ С ПАРКИНСОНОВА БОЛЕСТ. .   - 197 - PROCEEDINGS OF UNIVERSITY OF RUSE - 2020, volume 59, book 8.5. продромални  симптоми,  като  чувство  на  слабост  в  крайниците,  променено  движение,  а накрая  –  със  слабост,  инконтиненция,  неартикулирана  реч,  саливация  и  обездвижване. Етиологията  на  болестта  е  неизвестна.  ПБ  предизвиква  значителна  двигателна инвалидизация. Заболяването се развива бавно, първоначално с неспецифични симптоми, като  например  болки  в  раменете,  врата,  лека  скованост  и  непохватност  в  засегнатите крайници.  Постепенно  се  проявяват  основните  симптоми  на  болестта.  Зависимостта  на пациента от грижите на близките му и на медицинската сестра нараства с прогресивното развитие на симптомите (Stambolova, I., 2012).  Материал и методи  Проучени  са  университетски  издания,  материали  и  публикации  на  български  и английски език. Използвани са документален метод и метод на сравнение.  Характерно за ПБ е асиметричното начало, а основните симптоми на болестта са добре известни (Milanov, I., Trajkov, L., 2016): ✓  Статичен трмор: Тремор в покой  е първия симптом при 70% от болните. Започва  едностранно в дисталната част на крайниците. ✓  Брадикинезия:  Забавяне  на  движенията  при  извършване  на  различни  волеви движения. Лицето става масковидно, намалява честотата на мигането, загубват се нормалните жестове. Речта става хипотрофична и монотонна. Погледа е втренчен. Затруднява се писането и се променя почеркът.  ✓  Постурална нестабилност: Загуба на постурални рефлекси, промяна в постуралната адаптация, ригидности, акинезия. ✓  Походка:  Забавена  с  малки  крачки,  като  при  ходене  отсъстват    физиологичните синкинезии  на  ръцете.  Характерно  е  затруднение  при  тръгване,  обръщане  и  при достигане на целта. ✓  Флексия на глава и трункус: Ръцете са прибрани към тялото и сгънати в лакътните стави. ✓  Второстепенни  симптоми:  Развиват  се  при  около  50%  от  болните.  Такива  са конгитивните нарушения, депресия и разстройство на автоимунната нервна система.   Класификация на ПБ според прогресията на заболяването е представена в табличен вид   Класификация на паркинсоновата болест според прогресията Първи стадий  - Едностранни признаци и симптоми;   - Леки симптоми;  - Неприятни, но неинвалидизиращи симптоми; - Тремор в единия крайник; - Промени в поза, движение и лицев израз. Втори стадий  - Двустранни симптоми; - Минимално инвалидизиране;  - Увреждане на стоеж и ходене. Трети стадий  - Значително забавяне на телесните движения; - Ранно увреждане на равновесието при ходене и стоеж; - Умерено тежка генерализирана дисфункция. Четвърти стадий  - Тежки симтоми;  - Все  още  е  възможно  ходенето  до  ограничена степен;  - Ригидност и брадикинезия; - Невъзможност да живее сам/сама; - Треморът  може  да  бъде  по-слаб,  отколкото  в   - 198 - PROCEEDINGS OF UNIVERSITY OF RUSE - 2020, volume 59, book 8.5. ранните стадии. Пети стадий  - Стадий на кахексия; - Пълно инвалидизиране; - Не може да стои и ходи; - Необходими са постоянни грижи.                    Най-сериозни са проблемите на болните от трети, четвърти и пети стадий на болестта, през които имат нужда от чужда помощ и специализирани здравни грижи за да се справят в ежедневието си.  Моторните  симптоми  се  проявяват  чрез  ограничени  двигателни  способности  на пациентите, поради неспособността за извършване на фини и редуващи се движения, което води до невъзможност за изпълнение на рутинни ежедневни дейности, като къпане, хранене, самостоятелно обличане. Това налага прилагането на компенсиращи  сестрински грижи – хигиенни  тоалети,  къпане,  обучение  и  използване  на  помощни  средства  при  хранене, обличане и обуване и др. (Hristova, I., 2020).  Хигиенните грижи за пациента в началото биват подпомагащи, а в последствие са компенсиращи  – извършвани изцяло от  медицинската сестра.  Оказването  на помощ или съдействие за лична хигиена, включително и къпането е базова сестринска дейност, насочена към качеството на живот и качеството на грижата. Хигиените процедури по метода „къпане без  вода”  или  „сухо  къпане”  имат  много  предимства  в  сравнение  с  традиционното извършване на хигиенни тоалети в леглото на болния. Редица международни проучвания доказват предимствата и ефективността на метода, както в икономически аспект, така и по отношение на качеството и безопасността на здравните грижи, предпазване от инфекции свързани с медицинското обслужване и удовлетвореност на пациентите (Georgieva, D., 2018; Koleva, Gr., 2018; Koleva, Gr., Georgieva, D., 2016a).  Загубата на баланс е типична за късните етапи на заболяването, затова на болните се препоръчва  да  използват  бастун  или  други  подходящи  за  тях  помощни  средства  и  по възможност  да  имат  придружител.  Грижите  за  двигателната  активност  на  пациента  се определят  от  медицинската  сестра  чрез  прилагане  на  индивидуален  подход,  според състоянието на болния, изявата на сиптомите и прогресията на заболяването (Demir, S., Dosev, S., Velcheva, K., 2019).  Пълното обездвижване на пациента изисква сестрински грижи за тежко болен пациент на първи болничен режим.  Много пациенти изпитват болка, която се увеличава с напредването на заболяването. Тя  може  да  е  в  мускулите  и  костите,  като  се  усеща  в  ръцете  или  краката.  Неволевите мускулни  контракции,  известни  като  дистония,  предизвикат  спазми,  които  са  особено болезнени. Медицинската сестра прилага  противоболковата терапия, назначена от  лекар. При необходимост провежда пасивна гимнастика, която облекчава и забавя влошаването на състоянието и намалява болковия синдром (Koleva,G., Georgieva, D., 2016b).  Нарушеният сън през нощта се отразява на бодърстването на пациента. Грижите за съня и почивката на болния, оказвани от медицинската сестра, включват наблюдение на качеството и продължителността на съня, дневни „поспивания”, регулиране на ритуалите за сън и почивка, при необходимост назначена от лекаря подпомагаща съня медикаментозна терапия. Грижите, свързани с извършването на тоалет преди сън, обличането на свободна нощница  или  пижама,  осигуряването  на  проветрена  и  затъмнена  стая  с  подходяща  за отпускане температура, могат да се осъществят от медицинската сестра или от обучени от нея близки на болния. Пълноценният  сън укрепва нервната система и допринася за по-бодрото състояние през деня (Stoineva, Zl., Daskalov, M., Bosnev, V. (2005). Появяват  се  различни  комуникационни  проблеми,  най-често  свързани  с  говора,  с писането, с мимиките на лицето и езика на тялото. Това предизвиква нервност у пациентите и  те  стават  раздразнителни  към  околните.  С  напредването  на  болестта  комуникацията преминава предимно в невербална. Медицинската сестра и близките на пациента трябва да разчитат  неговите  потребности  и  желания  по  погледа,  по  някои  мимики  и  жестове,  по единични звуци или кратки думи (Konstantinova, D., 2015).   - 199 - PROCEEDINGS OF UNIVERSITY OF RUSE - 2020, volume 59, book 8.5. С прогресията на болестта преглъщането става все по-трудно, което в комбинация с увеличеното  слюноотделяне  води  до  дискомфорт  и  пречи  на  поглъщането  на  храна  и лекарства.  Съществува  риск  пациентът  да  аспирира  храна  или  течности.  Това  налага изключително внимателно и търпеливо отношение по време на храненето му, минимизиране на  риска  от  евентуално  задавяне  и  повръщане.  Изборът  на  подходяща  консистенция  на храната, подходящо количество, свързано със състоянието и вкусовите предпочитания на болния, трябва да бъде съобразен в грижите за храненето. Прилагането на подходящи съдове и прибори, които стимулират към самостоятелност при хранене, ако състоянието позволява, ползването на сламка за отпиване на глътки без опасност от задавяне е важен избор на медицинската сестра. Приетата храна и течности трябва да се регистрират, за да може да се проследи  тяхното  количество  и  съответствието  с  енергийните  нужди  на  пациента. Пълноценното и витаминозно хранене е от съществено значение. При тежко състояние може да се наложи хранене със сонда, което се извършва само от медицинско лице (Konstantinova, D., 2014).  Наблюдението  на  отделянето  –  диуреза  и  дефекация,  е  важно  задължение  на медицинската сестра.  По тях  може да се съди доколко са достатъчни приетата храна и течности, както и за патологични отклонения и усложнения. При затруднения и патологични отклонения  трябва  да  се  уведоми  лекарят  и  да  се  предприемат  необходимите  мерки (Georgieva, D., 2015). Заболяването, което е с прогресиращ характер и сериозна прогноза, влияе съществено върху психиката и самочувствието на пациента. В редица страни при подобни заболявания се прилага психологична рехабилитация и подкрепа. Депресивни състояния, като чувство за безнадеждност и липса на мотивация, са част от живота на хора в късен етап на ПБ. Ролята на  медицинската  сестра  и  на  близките  е  насочена  най-вече  към  подържане  на  духа  на пациента,  желанието  му  за  самостоятелност  и  забавяне  прогресията  на  болестта. Поддържането  на социалните контакти с роднини, кратки и приятни срещи с приятели, създават усещането, че пациентът не е забравен и отхвърлен, и поддържат положителния му емоционален  тонус.  Медицинската  сестра  подпомага  пациента  в  избора  на  дрехи  и  в ежедневния  тоалет  и  прическа,  които  също  създават  приятно  чувство  и  осигуряват емоционален комфорт. Рискът от развитие на деменция може да се изрази в проблеми с вниманието, паметта или в езикови проблеми, в промяна в апетита и повишена възбудимост. В страната ни има необходимост от разкриването на повече социални услуги за болни с психични и поведенчески разстройства (Konstantinova, D., 2016). Независимо от  стадия на прогресия на заболяването  и вида на лечението,  който  е избран от лекуващия екип, за пациента е много важно медикаментозната терапия да не се прекъсва,  медикаментът  да  бъде  приеман  навреме  и  всеки  път,  когато  е  предписано. Медицинската сестра може да препоръча използването на специални кутии за лекарства, където с нейно или на близките участие да бъдат предварително заредени медикаментите за определен период. Това ще гарантира, че пациентът няма да пропусне прием или да приеме повече от веднъж лекарствата си поради забравяне.   ИЗВОДИ Ролята на медицинската сестра в грижите за пациенти с паркинсовова болест е важна и значима. Грижите включват широк кръг от дейности и изискват компетентност и умения за работа с такива болни през различните етапи от болестта. Въпреки че ПБ все още е нелечима, благодарение на постиженията на съвременната медицина и на качествените сестрински грижи  състоянието  на  болните  може  значително  да  бъде  подобрено  при  правилно  и навременно лечение. При тежко състояние на пациента качествени грижи за него може да оказва само медицинска сестра или здравен специалист. Сестринските грижи за пациенти с ПБ изискват дългосрочност и непрекъснатост, компетентност и медико-социален подход. Само така могат да се гарантират наблюдението на общото състояние, извършването на базовите грижи за пациента, както и да се реагира адекватно на придружаващи заболявания и влошаване на състоянието му.   - 200 - PROCEEDINGS OF UNIVERSITY OF RUSE - 2020, volume 59, book 8.5. 