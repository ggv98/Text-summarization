 ВЪВЕДЕНИЕ Мануалната терапия води своето начало от древността. Научните ѝ основи поставя J. Mennell (1877 – 1957) а продължава и ги доразработва проф. J. Cyriax В последните години тази специализирана методика придоби развитие в още по-голям мащаб. Упражненията и методиките,  предложени  първоначално  от  мануалните  терапевти  Kaltenborn  и  Geyman  с времето  са  разработени,  допълнени  и  утвърдени  в  практиката  от  K.  Levit  и  неговите последователи.  Мануалната  терапия  намира  широко  приложение  при  вертеброгенните смущения.  Предпоставка  за  нейното  прилагане  е  подробното  и  точно  изследване  на двигателната функция на гръбначния стълб. Това изследване има за цел да открие точната локализация  и  характер  на  двигателна  патология:  болезненост,  ограничена  подвижност, блокаж или хипермобилитет между отделните сегменти на гръбначния стълб. Проучванията  показват,  че  около  70–80  %  от  хората  през  своя  живот  са  имали проблеми с гърба. Тези проблеми понякога са толкова сериозни, че нарушават трудовия процес  на  индивида  и  водят  до  огромни  материални  загуби,  както  за  него  така  и  за семейството му и държавата. В различните страни тези загуби са на трето, четвърто място от всички заболявания.(Pashkunova Yu., S. Yanev, N. Popov, 2014) Според други проучвания, въпреки някой негативни мнения, мануалната терапия е един от най-ефективните и най-старите лечебни методи за проблеми свързани с опорно-двигателния апарат, гръбначния стълб и произлизащите от него периферни нерви, болките във врата, кръста (лумбалната област). Важен обект на мануалната терапия са и ставите в човешкото  тяло,  както  и  травмите  на  крайниците,  от  които  са  провокирани  болките  и ограниченията в ставите и мускулите. Най-общо казано – насочена е към възстановявяне функциите на скелетния и ставния апарат на човешкия организъм.   12 Докладът е представен на студентската научна сесия на 28.05.2020г. в секция „Промоция на здравето“ с оригинално заглавие на български език: МАНУАЛНО-ДЕБЛОКИРАЩА ТЕРАПИЯ – ПРИНЦИПИ, ПРАВИЛА И ПРЕПОРЪКИ.   - 67 - PROCEEDINGS OF UNIVERSITY OF RUSE - 2020, volume 59, book 8.5. Мануалната  терапия  е  част  от  рефлекторната  (невралната)  терапия  и  включва мекотъканни и ставни мобилизации, мускулно-релаксиращи и тракционни техники, както и импулсни  манипулации.  (Levit  K.,  1981)  Мануалната  терапия  е  лечебен  метод,  който значително съкращава сроковете на възстановяване. Успешно се съчетава с кинезитерапия и физикална терапия, както и с конвенционалните методи на лечение.  ИЗЛОЖЕНИЕ Целта на доклада е да акцентира на мануалната терапия, като част от кинезитерапията и  средство  за  повлияване  на  мускулно-скелетни  смущения,  изтъквайки  предимствата  на техниката на извършване, принципите и правилата за приложение. В рутинната медицинска  практика, независимо от етиологията на болката, нейното лечение не се различава, то се подразделя на неспецифично и специфично. Неспецифичното лечение има за цел да повлияе болката и включва: локално и регионално обезболяване, комбинация  от  миорелаксанти,  аналгетици  и  противовъзпалителни  (стероидни  и нестероидни)  средства.  Специфичното  лечение  се  прилага  при  данни  за  коренчева компресия,  ишиалгична  ирадиация на  болката  и  отпадна  неврологична  симптоматика.  В случаите,  когато  се  установи  системно  или  възпалително  заболяване  също  се  прилага съответното специфично лечение. (Pashkunova, Yu. S. Yanev, N. Popov, 2014); (Deyo, R., 1996) Точно в това „лечение по протокол“ се изразява актуалността и значимостта на проблема. Редица изследвания показват страничните ефекти от медикаментозната терапия, особено прилагана при хронични болки, датиращи от дълго време, което  изисква дълъг период на терапията.  Според  С.  Кий,  медицината  се  е  фокусирала  „твърде  дълбоко  и  твърде  тясно“  в гърбовете. Тя търси обективни, видими доказателства за ненормални структури в гръбначния стълб, като например, изменени пропорции или счупвания, вместо да търси и да се вслушва по-внимателно  във  функционалните  нарушения,  които  може  да  се  окажат  обратими. Дисковете, макар и да имат забавена обмяна на веществата, поради което регенерират бавно (както и бавно дегенерират), съвсем не са безжизнени структури. (Sarah Cue, 2010) Методиката на мануалната терапия се изразява в подбрани и целенасочени упражнения, с които се постига много точно и определено по посока и размер движение между два гръбначни сегмента. Характерното за мануалната терапия, което я отлиава от обикновените упражнения  за  гръбначен  стълб  е  строгата  насоченост  и  прецизна  локализация  на въздействието. При манипулацията на гръбначния стълб е познато точното място на въздействие и съответно успеха му върху дадения двигателен сегмент (възстановяването на подвижността), както и въздействието върху рефлекторните смущения (изчезване на хипералгична зона, подобрение на сиптома на Ласег, на ирадиацията на болката, смущенията в равновесието и др.).  Тези  примери  не  поставят  под  въпрос  значението  на  фармакологията  и конвенционалните  средства  на  медицината,  но  показват,  че  ролята  и  мястото  на рефлекторната терапия и в частност мануално-деблокиращата терапия, която борави с най-прости, достъпни и прегледни средства може да е също толкова състоятелна редом с тях. В много от случаите дори се предпочита, имайки предвид страничните действия на много медикаменти и последствията им върху вегетативните ганглии, предизвиквайки централно задържане  поради  включването  на  нервни  регулаторни  и  контрарегулаторни механизми.(Levit K., 1981) Принципи и правила Мануалната терапия на гръбначния стълб е не само форма на рефлекторна терапия, но и терапия на избор при функционални смущения и на вътрешни органи и структури. Тя представлява свързващо звено между рефлекторната терапия в сегмента и кинезитерапията, като специфична терапия за смущенията на моториката. Ето защо, може да се каже, че мануалната терапия, като част от рефлекторната е терапия на двигателната система.   - 68 - PROCEEDINGS OF UNIVERSITY OF RUSE - 2020, volume 59, book 8.5. Мануалната терапия разполага с различни, но ефективни техники за повлияване на болката в човешкото тяло, свързана с проблеми в мускулно-скелетната система на човека. Ставите в човешкото тяло са съставени от две-три ставни повърхности. Нито една от тях не съвпада напълно с другата, с която контактува. Физиологичните движения в една става са съчетания от плъзгане и въртене (ротация) на ставните повърхности (партньори). Например бедрената кост и подбедрицата образуват колянната става. Крайните им части, с които образуват колянната става и контактуват помежду си не съвпадат напълно. Възможно е по-най различни причини повърхностите да се разместят в рамките на т.н. „позиционна грешка”. Това би довело до болка при определено движение. Смутената фумкция на ставите клинично се изразява със ставен блокаж. При него се усеща твърда резистенция, която лесно се  открива,  докато  при  нормалните  стави  има  винаги  малко  пружиниране.  Най-често блокажът  в  ставите  се  съпровожда  със  субективно  чувство  за  болка,  което  предизвиква съответни рефлекси, проявяващи се в сегментите. (Sunny P., L. Bonev, St. Bankov, 1986)  Основна  цел  на  манулната  терапия  е  да  отстрани  тази  „позиционна  грешка”  чрез акцентиране  върху  плъзгателните  движения  в  ставите.  Казано  по-друг  начин  да  се „отблокира ставата”.  Преди манипулациите терапевтът прави подробно и точно изследване посредством:  ✓  анамнеза; ✓  инспекция (изменения в статиката – таз, глава и др.); ✓  активни движения;  ✓  пасивни движения (тук се различават функционални движения и joint play -игра на ставите); ✓  палпация на мускули и структури (имат се предвид не само мускулният тонус, но и всички изменения, които са в резултат на рефлекторни промени);  ✓  измерване подвижността на ставите;  ✓  неврологични тестове;  ✓  ММТ;  ✓  функционални тестове за шиен, торакален, лумбален дял. Планиране на обективно тестуване:  ✓  отбелязване на анатомичните структури които могат да причинят болка; ✓  ставата под областта която причинява болка;  ✓  стави към които се насочва болката или болезнената зона;  ✓  мускули в областта на болката;   ✓  обмисляне на ефекта на болката върху пациента;  ✓  обмисляне вида на изследването;  ✓  изследване на основни аномалии за откриване на причинителя на болка. Цел на диагностиката:  ✓  да  се  установят  уврежданията  по  отношение  на  ставите  и  мускулите,  които причиняват болка; ✓  приемане/отхвърляне на хипотези;  ✓  генериране на нова хипотеза по време на тестуване; ✓  субективна оценка и лечение;  ✓  изясняване на опции за лечение и възстановяване; ✓  избиране на подходящи техники за манипулация.  Постурално наблюдение: ✓  наблюдаване на позата на пациента в покой;  ✓  наблюдаване на пациента в седеж и стоеж;  ✓  наблюдаване на стойката и позата на пациента отзад и отпред и встрани;  ✓  обръщане внимание на видими деформации. Палпация:  ✓  за позициониране на ставите;  ✓  оценяване на промени в температурата;  ✓  оценка на промените на меките тъкани;    - 69 - PROCEEDINGS OF UNIVERSITY OF RUSE - 2020, volume 59, book 8.5. ✓  оценка на костни аномалии (processus spinous, procesuss transversus);   ✓  аномалии в движението;  ✓  оценка на реакция на болка.  Движения провокиращи болка: ✓  пациентът извършва активно движение до поява на болка;  ✓  при поява на болката пациентът се връща в изходно положение (и.п.); ✓  извъшване на движение от страна на терапевта до крайния обем;  ✓  пациентът извършва дадено движение до краен обем;  ✓  при провокиране на болка или симптоми се преповтаря за изясняване на причината. При  използването  на  техниките  от  мануалната  терапия  се  спазват  няколко  важни правила:  Конвексно–конкавно  правило;  Правилна  посока  на  мобилизационния  натиск  от страна на физиотерапевта/кинезитерапевта.  Една от най-модерните и ефективни концепции в мануалната терапия е концепцията на новозеландския  физиотерапевт  Браян  Мълиган,  която  е  развита  през  80-те  години  на миналия  век.  Концепцията  на  Браян  Мълиган  е  създадена  на  основата  на  принципи, различаващи се от класическите подходи в мануалната терапия. (Deleva R., P. Parashkevova, 2012) Основното  и  важно  правило,  което  различава  концепцията  на  Браян  Мълиган  от другите класически мануални терапии е да не се предизвиква болка при прилагането на техниките, независимо къде се прилагат - гръбначен стълб или ставите в човешкото тяло (раменна,  колянна,  тазобедрена  стави,  китка  и  др.).  Когато  техниките  се  изпълняват  от терапевта, пациентът извършва движението, което му предизвиква болка. Например ако го боли  кръста  при  навеждане  напред,  то  пациентът  прави  точно  това  движение  докато терапевтът  прави  съответната  техника  в  областта  на  кръста.  По  време  на  терапията специалистът извършва подходящите плъзгащи движения в даден сегмент на гръбначния стълб или периферна става, като се следи движението да не причинява болка. (Фигура №1). Болковият симптом е индикация, че терапевтът не е намерил правилния план на лечение, правилния  вид  техника,  точния  сегмент  на  гръбначния  стълб  или,  че  техниките  не  са показани за този проблем. Мануалната терапия по концепцията на Браян Мълиган е една от най-сигурните за болните (Фигура №2), при нея липсват характерните за другите концепции „изпуквания”, които  често  стряскат  пациентите.  Това  не  означава,че  другите  концепции  за  мануална терапия  не  са  ефективни  при  лечение  на  дисфункции  и  болки  в  периферните  стави  и гръбначния стълб.  Има два основни начина за въздействие чрез мануална терапия. Това са мобилизацията и манипулацията. Мобилизацията представлява пасивни ритмични осцилации или постоянен натиск  в  различни  положения  на  обема  на  движение  например  на  гръбначния  стълб. Манипулацията  е  натиск/тласък  близо  до  крайния  обем  на  движение  например  на гръбначния стълб.   Фигура 1. Мобилизация на раменна става по концепцията Мълиган   - 70 - PROCEEDINGS OF UNIVERSITY OF RUSE - 2020, volume 59, book 8.5.  Фигура 2. Техника за мобилизация на торакален дял на гръбначния стълб по концепцията Мълиган с използване на специализиран колан. https://www.fizioterapevt-bg.com/bg/manual-therapy.html  Мобилизацията представлява внимателен пасивен натиск от страна на терапевта, който се извършва, както в началния, така и в средния и краен обем на движение на даден сегмент на  гръбначния  стълб.  Натискът  може  да  бъде  постоянен  при  изпълнение  в  посока  на болезненото движение. Мобилизацията може да се прави с или без движение на сегмента причиняващ болката. Например при болка в кръста мобилизацията може да се направи при навеждане на пациента, но и при пациент, който лежи на кушетка. Манипулацията е рязък натиск/тласък  от  страна  на  терапевта  в края  на  възможния  обем  на  движение  на  даден сегмент. Най-често при пациент легнал на кушетка. Пред терапевта винаги стои въпросът „Мобилизация или манипулация при лечение на проблеми в гръбначния стълб?“, когато трябва да се повлияе върху болката. На първо място трябва да се знае точната локализация на произхода на болката, причината за болката и къде да се въздейства. Всичко това се прави предварително на функционална диагностика.  Понякога,  както мобилизацията така  и манипулацията са  противопоказани  за изпълнение. И двата начина на въздействие трябва да се правят безболезнено. Точно болката дава информация дали техниката е правилно подбрана и точно направена. Самият пациент в този случай сам подпомага и съобщава за болезненост не от самия натиск на пръстите, а за допълнителна болка от самата процедура.    Манипулацията често се използва неправилно от терапевтите тъй като резкия натиск не може да бъде дозиран правилно и не са направени няколко предварителни маньовъра преди нейното изпълнение. Например, често не се прави достатъчна тракция или елонгация на  третирания  сегмент  от  гръбначния  стълб  и  не  се  дозира  правилно  терапевтичния натиск/тласък  от  страна  на  терапевта.  Това  не  означава,  че  тя  не  се  използва.  При приложението и на двете се спазват определени правила и е основно при механичен блокаж на фасетните стави на гръбначния стълб или дисков проблем. Задължително е предварително да се релаксират мускулите, които са в повишен тонус и спазъм в зоната на болката и пациентът да се отпусне. Едни от най-често използваните съвременни концепции мануална терапия  са на  Maitland,  Kaltenborn,  Mulligan,  Cyriax.  (https://www.fizioterapevt-bg.com/bg/useful/105-manualna-terapiya-manipulatziya-ili-mobilizatziya.html) Противопоказания за прилагане на мануална терапия ✓  тумори на гръбначния стълб;  ✓  тумори на гръбначния мозък;  ✓  остри възпалителни заболявания на ставите;  ✓  състояния след фрактури и операции на гръбначния стълб;  ✓  миелопатия;  ✓  пресни травми на гръбначния стълб и ставите;  ✓  артроза III, IV степен; ✓  хипермобилитет в даден сегмент;  ✓  болест нa Forestierе;    - 71 - PROCEEDINGS OF UNIVERSITY OF RUSE - 2020, volume 59, book 8.5. ✓  остеопороза на костите;  ✓  консолидирани фрактури на гръбначния стълб; ✓  травматични увреждания на междупрешленните дискове;  ✓  в процеса на образуване на калус.  Не трябва да се извършва манипулация при блокажи, които  във всички посоки са съпроводени със силна болка, както и при болезнена контрактура.  Протичане на манипулацията През първата фаза на манипулацията ставата се довежда до преднапрежение (обиране на луфта), при което се достига границата на пасивната подвижност. Този процес може да се повтори няколко пъти и само с това да се подобри функцията (мобилизацията) на ставата. Във втората фаза от постигнатото крайно положение, без да се намалява преднапрежението, при  пълна  релаксация  на  болния  се  извършва  тласъка  при  което  се  осъществява деблокацията.  Terrier  обозначава  това,  като  „нахлуване  в  парафизиологичното пространство“.  Изложението  на  доклада  застъпва  твърдо  становището,  според  което  мануалната терапия, като част от рефлекторната терапия има възможността да възстанови функцията на ставата/сегмента,  там  където  е  налице  възпрепятстване  (блокаж)  с  преки,  ефективни  и икономични средства. При успешна манипулация подвижността в двигателния сегмент се възстановява  по  правило  веднага  след  процедурата.  Успоредно  с  възстановяването  на ставната  функция  може  да  се  установи  със  същата  закономерност  рефлекторното въздействие – изчезват рефлекторният мускулен спазъм и хипералгичната зона. Те отстъпват място на хипотонията на мускулатурата и съединителната тъкан, при което болният усеща облекчение.   ИЗВОДИ Мануланата терапия е достъпно средство за въздействие на болка с произход гръбначен стълб, перфиерни стави, раменни и коленни стави, като задължително трябва да се спазват основните правила за нейното приложение.  Методиката на мануалната терапия се изразява в подбрани и целенасочени упражнения, с които се постига много точно и определено по посока и размер движение. Характерното за мануалната терапия, което я отлиава от обикновените упражнения за гръбначен стълб е строгата насоченост и прецизна локализация на въздействието, което я прави навременна, ефективна и пълноценна помощ при възстановяването на вертеброгенните смущения.   