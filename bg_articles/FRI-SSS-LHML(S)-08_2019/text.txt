 ВЪВЕДЕНИЕ През последното десетилетие интересът към богомилството се възражда, но от социално движение  (Й.Иванов,  Д.Ангелов,  Д.Петканова)  то  вече  се  интерпретира  като учение/философия  на аристократичния  елит (В. Вачкова, М. Арабаджиева, Д. Попхристов), разпространено  по  българските  земи;  предвестник  на  протестантската  реформация  (Г. Василев) за негов основател  се смята не Богу-немилият  герой на Презвитер Козма, а най-малкият син на Симеон Велики  – Вениамин,  известен в теория на конспирацията  като Боян Мага; неговото влияние  се търси в разпространението  на исихазма чрез Теодосий Търновски и Евтимий - Патриархът Български; приема се че френските катари и италианските албигойци изповядват същата вяра на „добри християни“  (Еманюел Льо Роа Ладюри,  Жан Блум и Рьоне Нели, Жерар Дьо Сед), но за разлика от тях (Е. Лазарова) в България богомилите никога не са били преследвани и богомилска книжнина  не е била изгаряна.[16] За разлика от библейската представа за Сътворението, където нашият вид е представен като венец на Божието съзидание, богомилите смятат, че Дяволът стои зад човешката поява. Като негово творение човекът цял живот трябва да се стреми да се изплъзне от материалните окови  на физическия  свят и да търси духовно  единение  с Бог. Богомилите  вярват, че след множество превъплъщения  и със силата на волята, човешката душа престава да бъде владение на Дявола и в крайна сметка се пренася в Божието царство.                                               1 Докладът е представен на Научна конференция за студенти, докторанти и млади учени „Младеж, наука, иновации“, проведена във Филиал-Силистра на Русенския университет, на 17.05.2019г., с оригинално заглавие на български език „Богомилите – енигмата на българското средновековие“. - 53 -  58th Science Conference of Ruse University - SSS, Bulgaria, 2019  В  хода  на  своето  развитие  учението  развива  две  често противопоставящи  се  една  на  друга  идеологии  –  крайното (абсолютно) богомилство, чийто представители се присъединяват към павликяните и умереното (смекчено) богомилство, останало едноименно  с  ереста.  Принципната  разлика  между  двете доктрини  е в равностойния  с Господ статут, който павликяните придават  на  Дявола  и  убедеността  на  богомилите  в превъзхождащата мощ на Господа спрямо неговия антипод. Представата на богомилите  за дуалистично  разделение на Света на ДОБРО и ЗЛО не нещо ново. До разпространението  на исляма,  доктрината  на  зороастризма,  изповядвана  от  персите, постулира подобен пантеон в лицето на върховните богове Ахура-Мазда (доброто) и Ариман (злото); в староиндийските Веди Богът Предполагаем портрет                 на светлинат Арджуна се бие със змея на дълбините Вритра. След на поп Богомил убийството на Вритра всичко, което е потенция,  става реалност; в   славянската митология  отново  Светлината  Перун  се бие  със змея,  скрит  в  корените  на Космическото дърло, побеждава ги и Светът се сътврява.  Така, имайки две силно поляризирани  една спрямо друга позиции,  трябва да се насочим към  търсенето  на  истината  някъде  по  средата.  Като  граничеща  с  персийските  земи Византийската  империя  неизбежно  допуска  през  границите  си  чуждестранни  течения  и неволно  се превръща  в  политеистичнна  земя, през  която  различни  доктрини  „обхождат византийското  ойкумене и продължават  на  Запад,  следвайки  пътя  на  Слънцето.  За това способстват мултиетническият  характер на  империята  и  типичната  за балканските страни религиозна  толерантност.  След  адаптирането  адаптирането  на  тези  учения  към християнството,   те лягат в основите на богомилската философия.  Фактът, че минават през Византия, не означава, че тези идеи пускат корени на нейна почва.  ИЗЛОЖЕНИЕ През  Средновековието  Балканските  държави  винаги  са  били  характерни  с религиозната  си  толерантност,  дължаща  се  вероятно  на  властващото  правило  на ЦЕЗАРОПАПИЗМА (светската власт над духовната). Убеждението им, че материалният свят и  най-вече  хората  са  дяволско  творение,  кара  богомилите  да  проповядват  незачитане авторитета  на  държавната  и  църковна  власти.  Тези  убеждения  противоречат  на монотеистичното християнство, което налага формулата „един Бог – един император“  (Божи наместник):  „…като  хулят  богатите,  (богомилите)  учат  своите  да  не  се  подчиняват  на господарите; мислят, че са омразни на Бога тези, които работят на царя и заповядват на всеки слуга да не работи на своя господар“1. Така богомилите отричат, че монархът е фигура поставена от Бога да ги управлява и съответно християните не му дължат подчинение. От своя страна в рамките на своята доктрина  те показват,  че изходът за спасение на човешката душа е присъединяването  към тяхното учение. Това в крайна сметка провокира централната власт в съответните държави да вземе мерки, които често се родеят с тези на Инквизицията. Изворните  данни  ни  позволяват  да разполагаме с относително  малко неопровержими факти относно възникването и първоначалното разпространение на богомилството в България.  Главно от „Беседа против богомилите“ на Презвитер Козма и „Синодикът на цар Борил“,                                               1 Докладът е представен на Научна конференция за студенти, докторанти и млади учени „Младеж, наука, иновации“, проведена във Филиал-Силистра на Русенския университет, на 17.05.2019г., с оригинално заглавие на български език „Презвитер Козма. Беседа против новопоявилата се ерес на поп Богомил“. - 54 -  58th Science Conference of Ruse University - SSS, Bulgaria, 2019  научаваме, че за създател на богомилската ерес, поне за съвременниците  на тези текстове се счита обвитата в легенди фигура на българския поп Богомил, живял по времето на цар Петър: „На поп Богомил, който при Петър, българския цар, възприе тази манихейска ерес и я разпространи в българската земя….анатема“. „И тъй се случи, че върху българската земя, по време на царуването на набожния цар Петър, живееше един поп Богомил…започнал пръв да проповядва ереста на българска земя.“1 Както научаваме от пространното  изследване на екзарх Стефан [10] от 20-те години на X век почвата за разпространението на еретично движение е била изключително благоприятна при царуването  на Петър. Изминало е едва столетие от откъсването на българския народ от неговите  езически корени  и така „поп Богомил се появи с нова религиозна и политическа система, която бе свързана с миналото – толкова скъпо на езическата душа на народа“. Българският  народ  чувства  ереста  като  по-близка  до  своята  действителност,  отколкото византийското  християнство,  проповядвано  първоначално  в  крайно  неразбираема  за простолюдието форма. В трудовете си екзарх Стефан е силно повлиян от творчеството на Презвитер Козма и също като него застъпва идеята, че прекаленото „византиниране“ на българското духовенствоq аристократичен и книжовен елит в крайна сметка отчуждава народа  дотолкова,  че  като  форма  на  своеобразна  съпротива  той  търси  израз  и демонстрация на своето недоволство в разпространението на богомилството. Самият Козма красноречиво  отбелязва, че „мързеливите, грубите, притъпените и слепи свещеници“ се занимават „с церемонии, защото те им доставят доходи и им донасят парите на народа.“ Екзарх Стефан също не пести думите си и посочва че „…се създава ситуация на откъсване и противопоставяне на върхушката и пълното им пренебрежение към духовните потребности на народа“.  Богомилството  привлича  вниманието  на редица  балкански  владетели:  византийския император Алексий I Комнин (1081-1118), сръбския жупан Стефан Неман (1168-1196) и българския цар Борил (1207-1218).  И в школските учебници се споменава църковния  събор, организиран  от Борил (1211 г.), от който е останал (частично запазен) Бориловия синодик: „Като узна това ( разпространението на богомилството) прочее преблагочестивият цар Борил, разпали се от божествено желание, изпрати да ги съберат (богомилите) по цялото негово царство подобно на някакви плевели в снопи и повели да се събере събор. Когато прочее се събраха всички епископи, свещеници и иноци, а също така и всички боляри и голямо множество избран народ.“ Споменава  се,  че  Борил  дава  възможност  на  богомилските  водачи  да  изкажат принципите на своето учение. Богомилите действително разкриват основите на вярата си пред събора. Това дава основание  на някои  изследователи да твърдят, че съборът не е „анти“,  а богомилски  (В. Вачкова), защото от Бориловия  синодик  и „Алексиадата“ на Анна Комнина медиевистиката де факто  черпи  сведения за философията  на богомилството,  така като от „Тайната  книга“  (в  двата  й  латински  преписа),  се  черпят  сведения  за  катарството  и албигойството.  Възможно е Борил да са свикал събора, за да даде на богомилите трибуна, на която да изложат учението си. Нещо подобно прави и Алексий І Комнин,  канейки  в двореца си  Василий  Врач, с когото дълго беседва, т.е. слуша съвършения богомил и се запознава с учението.  Приблизително  през  този  период  богомилското  учение  се разпространява  и в други балкански държави като Сърбия и Босна и печели сподвижници дори сред елитните прослойки на населението. В началото на XIII век при бановете Кулин и Нинослав, набиращата влияние Босненска  богомилска  църква  за известно  време става официална  църковна  институция  в Босна и съседните земи. Несъмнено възможността да се сдобият с подкрепата на българския владетел е шанс, който богомилите не желаят да подминат.                                               1 Презвитер Козма. Беседа против новопоявилата се ерес на поп Богомил - 55 -  58th Science Conference of Ruse University - SSS, Bulgaria, 2019  И така след като богомилите излагат принципите  на учението си, „капанът“, заложен от българския цар щраква …„А те (богомилите), като стояха безгласни подобно на риби, бяха обзети напълно от недоумение.“ … и  Борил  осъжда богомилската ерес, като налага сурови  наказания  върху събралите се богомили и тяхното паство. Някои се отричат от богомилската доктрина и най-малкото привидно  се връщат в лоното  на църквата. А какво бива отредено за тези, които отказват да се отрекат от ерестта, разбираме от следния кратък цитат:  „А онези, които не се покориха на православния събор, бяха предадени на различни наказания и заточение“. Въпросните „наказания“ са обект на дебати, но тук трябва да се има предвид каква е била обичайната практика за борба с еретици през Средновековието и многозначителен пример от самата Византия – в „Алексиада“ на Анна Комнина четем:  „…Тогава палачите… го вдигнаха високо и го хвърлиха… сред кладата. Пламъкът, сякаш разлютен, погълна нечестивеца така, че не се усети никаква миризма, нито димът се промени, само се появи някаква бяла ивица от дима посред пламъка.“ Въпросният цитат ни показва гибелта на известния еретик и богомил Василий Врач около столетие по-рано. Борил  не  успява да изкорени  богомилството  (спорно  е дали  това е била  целта му).  Николо Макиавели смята, че колкото по-силно  стискаш нещо, толкова повече то се изплъзва измежду пръстите  ти. Подобно  становище  важи  и  за положението  с богомилската ерес в началото на XIII век. Въпреки преследванията, богомилството продължава да съществува на българска територия и след събора от 1211 г. Неговите членове се ползват с голям авторитет и  сред западните  дуалистични  ереси,  особено  сред катарите.  В популярната  бележка на Райнер Сакони (приписка в Каркасонския текст на Тайната книга) са посочени Българската и Драговичката църкви, от които „водят произхода си всички останали ереси“[13, 14]. Тези данни  идват да покажат две неща  – на първо  място размерите, които  са имали еретическите църковни  общини  на  територията  на  България  и  Балканите  и  фактът,  че в Западна Европа  понятията  богомил и  българин  стават тъждествени. В своите записки  под името българска Райнер  Сакони  има предвид  богомилска,  а според  някои  Драговичката църква е по всяка вероятност организацията  на павликяните. Въпреки  подчертано анархистичния  характер на БОГОМИЛСТВОТО, не трябва да се отрича и неговата ЗНАЧИМА РОЛЯ В РАЗВИТИЕТО НА БАЛКАНСКАТА ЛИТЕРАТУРА по време на неговото съществуване. Самият екзарх Стефан не крие възхищението си към този принос  на богомилите, въпреки религиозните  критики,  които се чувства задължен да отправи към  тях:  „Жаждата  за  знание,  развиваше  богомилите,  чийто  ум  бе  отворен  за любознателността. Те представляваха най-просветената част от народните слоеве. На тази умствена любознателност се дължи до голяма степен народната литература.“ Тази своя „просветеност“,  според екзарх Стефан, богомилите дължат на факта, че във всяка своя община  те  разполагат  със  собствено  училище  и  книжовен  център.  До  голяма  степен богомилството  дължи  разпространението  си  на  своето  апокрифно  творчество,  в  което анонимните  богомилски  автори  описват  по  доста  художествен  начин  редица  известни библейски трактати и събития. Уважението на екзарх Стефан към богомилското литературно творчество е повече от очевидно в следния цитат: „Тук, което се случи с Илиадата, Одисеята и техните герои се случи тоже със Стария и Новия завет…анонимните автори на апокрифите попълват това нещо върху което Стария и  Новия завет  мълчат.  Всичко,  което  Библията не  съдържаше и  което  по  природа интересува масите, разказвачът го притуряше и обясняваше.“ Очевидно във възход е било и „артистичното и историческо апокрифно творчество“, в което, както отбелязва екзарх Стефан, „няма и следа от богомилска ерес“. Така можем да си обясним защо богомилството се радва на такова одобрение сред балканското простолюдие, превръщайки се според екзарх            Стефан в  „необходима храна за разбунтувал се народ, недоволен и  деморализиран от различни агенти и мисионери“. - 56 -  58th Science Conference of Ruse University - SSS, Bulgaria, 2019  Богомилството в България и на Балканите замира скоро след като балканските държави изгубват независимостта си от набиращия сили Османски бейлик. Причините  за този край на богомилството са обект на продължителни  дебати в българската историография  и около него битуват редица схващания. Някои смятат, че продължителните  гонения  и жестоки наказания в крайна  сметка отчуждават богомилите  дотам,  че  те  всъщност  приветстват  покорителя, приемайки  доброволно  исляма.  Също  толкова  вероятно  е  обаче  по-голямата  част  от богомилските  общини  да са потърсили  убежище  на запад,  а оцелелите  еретици  да са се приобщили  към съпротивата  срещу общия враг във време, в което балканските народи  са прекарвали  повече време в борба за своето оцеляване,  отколкото  в спорове  по религиозни въпроси.  ИЗВОДИ  През съществуване си богомилството,  макар и заимствайки  идеи  от други  доктрини, създава уникален  пантеон  с вярата си. Анархистичните  възгледи на богомилите са може би били привлекателни  за непривилигированите  слоеве на балканските общества, но несъмнено са оказали  пагубно  влияние  върху  интегритета  на  раздираните  в политическо  отношение Балкани. Съмненията, които богомилската доктрина посява в народа спрямо политическите му и религиозни  ръководители,  вероятно са имали своя деморазлизиращ ефект в навечерието на  османското  завоевание.  Въпреки  това  не  трябва  да  се  отричат  и  неоспоримите  им постижения в областта на развитието на апокрифното  литературно творчество, обогатяването на българския език и разпространението му сред южнославянските народи. Не на последно място е и ролята на богомилството като мост между Изтока и Запада, като техните идеи са заимствани и от много други общества в Западна Европа, сред които най-голяма известност имат несъмнено катарите. По думите на проф. Георги Василев, богомилите полагат основите на една идея за развиване на човешките дух и индивидуалност,  което по негово  мнение е предренесансово  явление. Подобно обаче на много други доктрини  преди себе си и богомилството  постепенно  се превръща  в средство за постигане  на цел  – власт, положение,  богатства  към  които  се  стремят  негови  лидери,  привидно  споделяйки първоначалните  богомилски  идеали и виждания  за света. Това е най-видно  при катарството. Така в известен смисъл може да кажем, че не самата ерес е дяволска. А че всъщност нейните лидери,  превърнали  се в  това срещу  което  са се  борели  първоначално,  затвърждават с действията си схващанията на своите противници.   