 ВЪВЕДЕНИЕ Омартрозата  представлява  постепенно,  прогресивно,  механично  и  биохимично разграждане на ставния хрущял и другите ставни тъкани, включително костта и ставната капсула. Износването на ставните повърхности повишава триенето, което от своя страна предизвиква болка. Това постепенно води до свиване на капсулата, разстоянието  между костите силно намалява, атрофират мускулите и сухожилията, което от предизвиква силно затруднени и болезнени движения и води до появата контрактури, което прави целият процес много болезнен. Счита се, че е налична в една или друга степен в 10 – 12% от населението. Болестността корелира силно с възрастта, като 97% от нея е съсредоточена във възрастовата група  над  65  години.  Болестността  е  разпределена  по  равно  между  мъже  и  жени,  с изключение на артрозата на ставите на пръстите, която се среща 10 пъти по-често при жени, отколкото при мъже.   ИЗЛОЖЕНИЕ Идентифицирани са множество рискови фактори за появата на омартрозата: генетично предразположение към заболяване на ставите; вродени дефекти в раменната става; генетични заболявания на костната система; заболявания на ендокринната система; травми; фрактури; луксации; възраст и др. Симтпомите се появяват постепенно и са в зависимост от етапа на развитие  на  артрозата  на  раменната  става.  Основно  са  болките  при  движение,  които  са различни по сила и интензивност, скованост, възможни са изливи и отоци. По време на първия етап на заболяването болката в раменната става е слаба и изчезва след почивка, има и  15 Докладът е представен на студентската научна сесия на 28.05.2020г. в секция „Промоция на здравето“ с оригинално заглавие на български език: КИНЕЗИТЕРАПИЯТА СЛЕД ОПЕРАТИВНА ИНТЕРВЕНЦИЯ ПРИ ОМАРТРОЗА.   - 88 - PROCEEDINGS OF UNIVERSITY OF RUSE - 2020, volume 59, book 8.5. някои  ограничения  в  движението  на  ръцете.  През  втория  етап  болката  се  задълбочава, продължава  дори  при  почивка  с  характерни  кризи  в  ставата,  причинени  от  калциевите отлагания, като ограниченията при движение са по-големи. Движението е силно ограничено, поради увреждане на връзките и ставната капсула, болките са силни, възможни са отоци и хематоми. (Попов Н., Ев. Димитрова, 2007)   Фиг 1. Омартроза  Диагностицирането  на  омартрозата  включва  консултация  с  ревматолог  или травматолог.  Първоначалният  преглед  се  състои  от  снемане  на  анамнеза,  палпация, изследване  на  активните  и  пасивни  движения  в  областта  на  рамото.  Следват  кръвни  и хистологични  изследвания,  извършват  се  и  образни  изследвания  в  раменната  област  с: ултразвук, термография, ренгенография, констраст Артрография, ядрено-магнитен резонанс и сцинтиграфия. Лечението  на  артрозата  на  раменната  става  е  разнообразно, зависейки  от  етапа  на заболяването, но при всички случаи трябва да е комплексно, да се използват методи на консервативното  и  медикаментозно  лечение,  като  в  някои  случаи  се  предприема  и оперативна интервенция. Консервативните методи включват: терапия с лазер; инфрачервени и  ултравиолетови  лъчи;  магнитолечение;  електростимулация;  лечебен  масаж;  мануална терапия; балнеолечение; Боуен терапия и др. Медикаментозното лечение се състои в редовен прием на лекарствени продукти целящи подобрение на кръвообращението и облекчаване на болките.  Неоперативното  лечение  цели  ранната  протекция  на  увредения  крайник,  с последващата  я  постепенна  мобилизация.  Когато  консервативното  лечение  изчерпи възможностите си, се прибягва до оперативно лечение. Най честите оперативни намеси са следните:  артроскопия  на  ставата  с  изрязване  на  част  от  синовиалната  мембрана; синовектомия; артродеза; хондропластика и ендопротезиране.  От голямо значение е и начина на хранене. Храната на боледуващия от артроза трябва да  съдържа  достатъчно  пълноценни  белтъчини.  Това  не  означава  да  се  набляга  на прекомерната консумация на тежки и тлъсти меса. Напротив - те трябва да се избягват. Препоръчително  е  да  се  консумират  достатъчно  яйца  и  месни  продукти  като  пилешко, пуешко и заешко. Рибата също е с доказано добро действие при хората, страдащи от артроза. Най-добрият начин за приготвянето на рибните и месните продукти е чрез варене, печене на скара  или  обработка  на  пара.  Месните  супи  също  са  препоръчителни,  стига  да  не  се прекалява с подправките. Друг  важен  фактор  при  храненето  на  болните  от  артроза  е  приемът  на  такива хранителни продукти, които предпазват организма от натрупването на отровни вещества. Това са най-вече свежите сезонни плодове, които са много богати на витамини. Те могат да бъдат консумирани под всякаква форма, но е най-добре да са пресни или изцедени на плодов сок или оформени като плодово пюре.   - 89 - PROCEEDINGS OF UNIVERSITY OF RUSE - 2020, volume 59, book 8.5. Консумацията на мазнини трябва да бъде ограничена. Пържените и панираните храни не се препоръчват, както и тежките сиропирани сладкиши. Доказано е, че хората губят апетита си по време на силни болки, отказват да приемат необходимата им храна. В същото време тя е от съществено значение за преминаване на болката. При липса на апетитповечето болни от артроза най-добре понасят течните храни - зеленчукови супи, зеленчукови и плодови сокове, айрян и различни чайове. Включването на физически упражнения в лечението може да помогне за по-бързото възстановяване  на  раменния  комплекс.  Отчита  се  необходимостта  от  провеждане  на специфична  кинезитерапия  –  профилактика  и  рехабилитация  на  ставен,  мускулен  и ортостатичен баланс. (Делева Р., 2017) Обикновено се използват махови и кръгови движения в облекчено положение, които да повишат  мобилността  на  ставата,  без  да  причиняват  значителна  болка  или  дискомфорт. Започва се с малка амплитуда, която постепенно се увеличава, като този принцип важи и за повторенията. При болка или дискомфорт се намалят повторенията или упражнението се пропуска.  Най-добре  е  упражненията  да  се  правят  след  преглед  при  лекар  и  под наблюдението на кинезитерапевт. (Попов Н., Ев. Димитрова, 2007) В следствие на хирургичната интервенция при ендопротезирането на раменната става, са налице ставна нестабилност, оток, мускулна слабост и болка в областта на ставата. В периода  след  операцията  активно  се  провежда  кинезитерапия,  за  да  се  премахнат патологичните  процеси  и  да  се  предотврати  появата  на  нови  такива.  Допуска  се,  че проведената кинезитерапевтичната методика в случая, ще подобри функционалността на горния крайник  след хирургичната  интервенция,  като  спомогне  резорбирането  на  отока, подобряването на болковия симптом и преодоляването на мускулния дисбаланс. Обект на нашето изследване е кинезитерапевтичния комплекс и неговия ефект при случаи на ендопротезиране на раменна става, а негов предмет е субективното чувство за болка и нейното управление, увеличаване на двигателната им активност, при изпълнение на дейностите от бита.    Извежда се следната хипотеза: Ефективното приложение на кинезитерапия след ендопротезиране  на  раменна  става,  подпомага  оптималното  възстановяване  на пациента, предотвратява усложненията, подпомага извършването на дейности от бита и подобрява качеството на живот на пациента. Целта на настоящето изследване е да се разработи кинезитерапевтична програма и да се изследва ефекта на приложението й върху пациенти, след ендопротезиране на раменна става, като се отчете промяната в степента на болката и способността за извършване на дейности от бита с оперирания крайник.  Задачите на изследването са да се направи анализ на съществуващата литература по проблема  и  да  се  разработи  документация  за  събиране  на  данните  от  изследваните параметри. Да се подберат ефективни терапевтични подходи, като се проследи ефекта от приложението им върху степента на болката и двигателните качества на болните. Да се анализират  и  обобщят  резултатите,  и  да  се  изведат  изводи  и  препоръки  необходими  за практиката. Изследването на лица, лекувани оперативно в резултат на омартроза, най-общо може да бъде разделено на четири последователни етапа: Първи етап -  анализ на състоянието на проблема. Втори  етап  -  избор  на  методи  за  изследване  и  инструментариум  за  неговото провеждане. Трети етап – практическо решаване на проблема. Четвърти етап – обработка на получените данни от изследването.  На  базата  на  описаните  промени  в  раменната  става,  предизвикващи  болкова симптоматика и наложилото се оперативно лечение, се определя и отношението към режима   - 90 - PROCEEDINGS OF UNIVERSITY OF RUSE - 2020, volume 59, book 8.5. на  кинезитерапевтичните  занимания.  Изключително  важно  е  терапевта  да  се  съобрази  с комплексната  патология  и  да  подбере  правилно  методите,  средствата  и  дозировката  на физическото  натоварване.  В  литературата  съществува  консенсус  по  отношение  но необходимостта от активни упражнения, като на кинезитерапията се пада отговорната задача да се създаде една стройна система от лечебни и лечебно-профилактични мероприятия с широко използване на физиотерапевтичните средства при омартроза, лекувана оперативно. (Попов Н., Ев. Димитрова, 2007)  Проследяват се редица показатели както в началото на самото лечение и провеждане на кинезитерапия, така и в края. Използват се следните тестове: сантиметрия, гониометрия, тест за болка, мускулно тестуване за сила, тест за издръжливост и други.  ЗАКЛЮЧЕНИЕ Ефективното  приложение  на  специфични  активни  упражнения,  комбинирани  с физикална терапия спомагат за по-бързото оптимално възстановяване на оперираната става. Това, сравнено с прилагането само на медикаментозно лечение, без активна кинезитерапия, е най-ефективния метод за възстановяване. В заключение можем да кажем, че ефективното приложение  на  кинезитерапия  след  ендопротезиране  на  раменна  става,  подпомага оптималното  възстановяване  на  пациента,  предотвратява  усложненията,  подпомага извършването на дейности от бита и подобрява качеството на живот на пациента.  