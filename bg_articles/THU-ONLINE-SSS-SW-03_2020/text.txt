 ВЪВЕДЕНИЕ Социалната работа с деца в риск цели създаване на условия, които да осигурят благосъстоянието  и  развитието  на  детето  в  съответствие  с  неговите  права  и потребности. Предметът на социалната работа с деца в риск се свързва с представянето на  условията  и  закономерностите  на  протичане  на  професионалната  дейност  на социалния работник в съответсвие със спецификата и динамиката на проблемите на децата  от  определени  по  вид  и  степен  на  риск  групи  (Nunev,  S.,  2003).  Основен номартивен акт, на базата на който се разработват закони и други нормативи, които уреждат въпросa за закрила на детето, това е Коонвенцията на ООН за правата на детето. В нея са разписани основните права и задължения на родителите и на държавата при оказване на закрила на детето. За целите на Конвенцията „дете“ е всяко човешко същество на възраст под 18 години освен ако съгласно приложимия за детето закон, пълнолетието настъпва по-рано.  Висшите  интереси  на  детето  представляват  съобразяване  на  всички  действия, отнасящи  се  до  него,  независимо  дали  са  предприети  от  обществени  или  частни институции  за  социално  подпомагане,  от  съдилища,  административни  или законодателни органи.  Като  страна,  ратифицирала  Конвецията,  България  се  задължава  да  поеме отговорности и да разработва нормативни актове в областта на закрилата на  детето, които са съобразени с разпоредбите на Коонвенцията на ООН за правата на детето. Задължава се да осигури на детето такава закрила и грижи, каквито са необходими за повишаване на неговото благосъстояние (Convention on the Rights of the Child, 1989).    ИЗЛОЖЕНИЕ  27 Докладът е представен на студентската научна сесия на  28.05.2020г. в секция „Социални дейности“ с оригинално заглавие на български език: СОЦИАЛНА РАБОТА С ДЕЦА В РИСК.   - 152 - PROCEEDINGS OF UNIVERSITY OF RUSE - 2020, volume 59, book 8.5. Органи за закрила на детето Според  чл.14  от  Конституцията  на  Република  България  семейството, майчинството  и  децата  са  под  закрила  на  държавата  и  обществото  (Constitution  of  the Republic  of  Bulgaria,  1991).  Управлението  и  функционирането  на  системата  за  закрила на  детето  в  България  е  свързано  с  дейността  на  следните  органи  (Article  6,  Child Protection Act, 2000): Министерски съвет на република България чрез министъра на труда и социалната  политика;  министъра  на  вътрешните  работи,  министъра  на  образованието  и науката,  министъра  на  правосъдието,  министъра  на  външните  работи,  министъра  на културата, министъра на здравеопазването, областни администрации и кметове на общини; председател  на  Държавната  агенция  за  закрила  на  детето  и  администрацията,  която  го подпомага при осъществяване на неговите правомощия; дирекции „Социално подпомагане“ от териториалните структури на Агенцията за социално подпомагане. Фактори,  които  поставят  децата  в  риск  и  оказват  влияние  върху благосъстоянието им  Съществуват редица фактори, които са причина за въздействие върху благосъстоянието на децата и попадането им в ситуация на риск, като те са различни по вида и степента на тяхното въздействие. Основните сред тях са (Kartalova, K., 2013):  • семейна среда – един от основните фактори, поставящи децата в риск, тъй като оказва съществено влияние върху формирането на детето като личност. Семейството е първата система,  в която детето се социализира и от това зависи по-нататъшното му функциониране и развитие. То е първото място, което е необходимо да се изследва, след като е получен сигнал за дете в риск, тъй като в редица случаи децата в семейства с конфликти и насилие са най-уязвими; • училищна среда – втората значима среда, с която взаимодейства детето е училището. Като  фактор  то  има  определящо  влияние  върху  образователната  компетентност, възпитанието и развитието на подрастващите;  • приятелски  кръг  –  като  неформална  среда  оказва  влияние  върху  възпитанието, формирането  и  поведението  на  децата.  От  значение  за  превенция  на  риска  за  децата  е изучаването на средата от връстници и приятели от групи с асоциална субкултура; • медии и електронни средства за информация и комуникация – наред с множеството възможности на медиите и електронните средства, съществуват и негативни последствия при неправилно ползване, които поставят в риск детето. Това може да се реализира от една страна  с  внушенията  на  тесктовете  на  песни  и  заглавия  на  филми.  Особено  тежки  са случаите,  когато  зад  прикрита  самоличност  се  реализират  користни  цели  за  живота  и здравето  на  децата,  като  въвличането  им  в  детска  порнография,  трафик,  сексуална експлоатация, психически тормоз и други; • личностни  особености  на  децата  –  спецификата  на  възрастовото  развитие  също понякога  благоприятства  появата  на  риск.  Затова  целенасочената  работа  за  развитие  на умения за справяне в трудни ситуации, за самопознание, самоценност и увереност в себе си са от значение за превенция на риска при децата.   Модел на социална защита на детето в риск    Моделът на социална защита на детето в риск изобразена на (Фиг.1) се основава на виждането  за равнопоставеност  на потребностите и разграничаване на четири категории групи от деца и семейства в зависимост от степента на риск. Една обновена инфраструктура от социални и други услуги за деца и семейства от средна и висока степен на риск се ръководи от виждането за инвестиране в нивата на подкрепа и от подхода поставящ акцент върху  положението,  че  през  различните  възрастови  етапи  от  детството  е  необходима специфична насоченост и определена активност за разрешаване на различните ситуации на риск (Nunev, S., 2003).    - 153 - PROCEEDINGS OF UNIVERSITY OF RUSE - 2020, volume 59, book 8.5.   Фиг.1. Модел на социална защита на дете в риск  Нивото на риск влияе върху мерките, които ще се предприемат за да се осигури благосъстоянието на детето. Колкото е по-висок рискът, толкова мерките за закрила се динамизират, увеличават и усложняват. Установявайки случая по време на ниската степен на риска е възможно да се предприемат мерки за закрила в семейната среда. Необходимо е да се отбележи, че в практиката немалко случаи, за които е подаден сигнал в Отдел „Закрила на детето“, са с висок риск за живота и здравето на детето и поради това се налага мярка за извеждането му извън семейството по административен ред. Целта на модела е да се установят по-рано нискорисковите семейства, за да се реагира своевременно и да се предотврати нарастването на риска. Управление на случай на дете в риск Управлението  на  случай  за  закрила  на  дете  в  риск  е  метод,  чрез  който  се осигурява връзка, последователност и непрекъснатост на процеса на помагане, намеса и се изразява в организация, координация и контрол на всички дейности и услуги, които го  съставляват.  В  този  смисъл  управлението  на  случай  обхваща  интервенциите насочени  към  детето,  неговото  семейство,  към  жизнената  им  среда,  включително институциите, функциониращи в тази общност. Управлението на случай представлява последователен процес, в който се съчетават различни подходи, методи и средства за определяне на мерките и интервенциите в зависимост от крайните цели и контекста, в който те се осъществяват (Methodology for case management of a child at risk).  Основните компоненти на процеса на управление на случай на дете в риск На основата на обнародвани нормативни актове, правилници за прилагането им и наредби към тях е разработена Методика за управление на случай за закрила на дете в риск от Отдел „Закрила на детето“, чрез която се определя технологията на работа на водещият случайя социален работник. Създаден е алгоритъм, който позволява да се обхванат всички аспекти, за да се получи цялостна картина на проблемните зони, към които  ще  се  насочи  дейността.  По  този  начин  социалният  работник  следва  всяка стъпка, ориентира се в процеса на предоставяне на закрила на детето. Всяко действие от страна на социалният работник е обосновано и представено с описание на факти, обстоятелства и обективни аргументи, които се представят под формата на  доклад. Действията му  се характеризират с последователност и са насочени към елиминиране на  риска  за  детето  на  основата  на  оценка  на  риска,  планиране  на  дейностите, периодичен преглед  и  оценяване  на  реализираните  действия.  Това  позволява  да  се   - 154 - PROCEEDINGS OF UNIVERSITY OF RUSE - 2020, volume 59, book 8.5. установи качеството и ефектевността на предприетите мерки, както и необходимостта от допълнителни такива. В организационен и технологичен план Методиката за управление на случай за закрила на дете в риск от Отдел „Закрила на детето“ включва следните основни компоненти (Methodology for case managementof a child at risk): A.  Получаване на сигнал и регистриране. Съществуват различни начини, по които се  получават  сигнали  за  дете  в  риск.  Писмен,  устен  или  от  електронни  източници. Социалният  работник  регистрира,  проверява  и  оценява  всяка  получена  информация  за нарушаване  правата  на  дете  или  застрашаване  на  неговото  психическо,  физическо  и социално  развитие  по  определена  процедура,  в  законовоустановени  срокове.  При  всеки сигнал  (подаден  от  самото  дете,  родителите,  физически  лица,  държавни  органи  или юридически лица и др.) се извършва проучване и оценка на сигнала и при установяване на риск за детето се открива случай. B.  Проверка на сигнал и първоначална оценка. При получаване на сигнал за дете в риск  и  при  извършване  на  проучването,  ролята  на  социалния  работник  е  да  събере информация  от  всички  възможни  източници.  След  което  получената  информация  се обобщава и  се извършва оценка на риска. Отдел „Закрила на детето" извършва проучване, като събира възможно най-подробно информация от всички достъпни източници – от детето, семейството, училището, детската ясла или детската градина, специализираната институция, от роднини, близки, съседи, личен лекар, друга дирекция „Социално подпомагане“ и т. н. Въз основа на събраните данни се взема решение дали детето се нуждае от закрила и какви мерки е необходимо да се предприемат. От събраната и обобщена информация се извършва оценка на риска. При констатиран риск, водещия социален работник открива случай. За сигнали, които не се доказва риск остават на ниво сигнали и се приключва работата. C.  Мерки за закрила на детето в риск. За предпазването от попадане на децата в риск, за бързото овладяване на рисковата ситуация и за незадълбочаване на проблема е необходимо своевремнно и адекватно реализиране на дейности чрез подходящи мерки за закрила. На база на оценката и становището се предприемат действия и мерки за закрила на детето. В зависимост от това дали рискът е висок или нисък, законодателят предлага две форми на закрила: в семейната среда и извън нея, т.е. извеждане на детето от семейството. Мерките за закрила на детето в семейна среда се прилагат, тогава когато рискът за живота и здравето на детето е нисък или среден. Когато родителите имат желание да се грижат за децата,  но  нямат  материални  възможности  или  други  обстоятелства,  които  не  поставят детето в ситуация на висок риск.  D.  Основания за настаняване извън семейството. Настаняването на детето се налага  като  крайна  мярка,  защото  всяко  дете  има  право  да  расте  и  се  отглежда  в биологичното си семейсто и в негов интерес е да живее с родителите си. Но ако рискът за детето е висок и семейството оказва негативно влияние върху физическото и психическото развитие,  тогава  детето  следва  да  се  изведе  от  семейството.  При  извеждане  първо  се проучват близки и роднини, които биха поели грижите за детето, след като не се намреят такива се настанява в приемно семейство. Настаняването в институция също е крайна мярка, защото детето трябва да расте и се отглежда в среда близка до семейната.  ИЗВОДИ  Социалната  работа  с  деца  в  риск  изисква  добра  професионална  подготовка  на социалния  работник.  Той  решава  съдби  на  деца  нуждаещи  се  от  подкрепа  и  помощ. Социалния работник трябва безусловно да приеме детето, да прояви разбиране, топлота, загриженост, любов и интерес към нвго. Те допринасят за по-добро вникване във вътрешния свят и преживяванията му и същевременно помагат на специалиста да убеди детето, че може да  се  довери,  да  сподели  мисли  и  чувства  за  възникналите  трудности  и  да  разчита  на помощта  на  социалния  работник.  Повишаването  на  качеството  и  ефективността  на социалната  работа  с  деца  в  риск  изисква  добра  организация  на  технологичния  процес, задълбочено вникване в същността на проблема и съобразяване с най-добрия интерс на децата. В тази насока е необходимо социалните работници в сферата на закрилата на детето   - 155 - PROCEEDINGS OF UNIVERSITY OF RUSE - 2020, volume 59, book 8.5. да знаят какво правят, защо от тях зависят съдбите на децата. Социалният работник има нужда не само от високо ниво на професионална компетентност, но и ясно виждане относно подкрепата  на деца и семейства в уязвима ситуация.   