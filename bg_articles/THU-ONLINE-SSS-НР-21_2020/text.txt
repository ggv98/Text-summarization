 ВЪВЕДЕНИЕ Артритът (от старогръцки: ἄρθρον – става и -itis – възпаление) е сборно понятие за заболяванията на ставите. В международната класификация на болестите са вписани в раздел М (М00 до М25). Някои най-често срещани са остеоартрит, ревматоиден артрит, подагра, ювенилен и инфекциозни артрити.  Артритните заболявания са с различна етиология и клинична картина на протичане. Медикаментозното лечението на всеки вид артрит се определя от видът на причинителя, а проявите на симптомите се облекчават  чрез различни терапевтични методи. Артритните заболявания се развиват постепенно, но могат да започнат с внезапна проява. Рисковите фактори за поява на артрита са свързани с пола, като три пъти по-често се засягат жените, поради хормоналните промени и видът на работата. Също така рискови фактори са възрастта и  наследствеността.  Заболяванията  обикновено  се  проявяват  у  генетично предразположените,  а  възрастта  на  проявление  е  след  65,  въпреки  че  се  срещат  форми развиващи  се  в  ранното  детство  и  пубертета.  Освен  това  роля  оказват  непрекъснати натоварвания на ставите, повтарящи се движения, както и травми, костни деформациите, метаболитни заболявания и теглото. Най-разпространените видове артрит са остеоартрита и ревматоидния артрит. Остеоартритът е най-честата форма на артрит, засягащ милиони хора по света. Често е наричан болест на "износването“, тъй като настъпва в резултат на дегенеративни промени, при които се нарушава целостта на в ставната капсула. Последвалото директно триене и износване  на  хрущяла  е  болезнено,  особено  при  движение.  Нарушава  се  функцията  на съединителната  тъкан.  След  износването  на  хрущялите  започва  триене  на  краищата  на съседните ставни кости.    Така с течение на времето клиничната картина се влошава, а болката се хронифицира. В определен стадий от заболяването болката и сковаността в ставите могат да станат много тежки  и  да  затруднят  ежедневните  задачи.  Освен  това  в  резултат  на  болката  настъпват нарушения на съня и депресия.  24 Докладът е представен на студентската научна сесия на 28.05.2020г. в секция „Промоция на здравето“ с оригинално заглавие на български език: АКЦЕНТИ В ЕРТОТЕРАПЕВТИЧНАТА ОЦЕНКА ПРИ АРТРИТ.   - 135 - PROCEEDINGS OF UNIVERSITY OF RUSE - 2020, volume 59, book 8.5. Най-често остеоартритът засяга ставите на ръцете, коленете, ТБС и гръбначния стълб, но може да засегне всяка става. В МКБ 10 видовете остеоартрит са представени от: M15 Полиартроза; M16 Коксартроза; M17 Гонартроза; M18 Артроза на първа карпо-метакарпална става; M19 Други артрози; M20 Придобити деформации на пръстите на ръката и крака; M21 Други  придобити  деформации  на  крайниците;  M22  Увреждания  на  капачката;  M23 Вътреставни увреждания на колянната става; M24 Други специфични увреждания на ставите и M25 Други увреждания на ставите, некласифицирани другаде. Ревматоидният артрит (РА) е хронично възпалително заболяване, засягащо една или повече  на  брой  стави.  Обикновено  обхваща  малките  стави  на  ръцете.  Етиологията  на заболяването е не е открита. За разлика от износването при остеоартрита, ревматоидният артрит се характеризира с възпалителен процес в ставите, причинявайки болезнено подуване, разрушаване на хрущяла и костите с деформация на ставите. Симптомите на ревматоиден артрит включват болка, оток и скованост на ставите, която обикновено е по-изразена сутрин или след дълъг покой. Също така сред симптомите на РА са умора, треска и загуба на апетит и депресия. С напредването на времето болестта обхваща китките, коленете, глезените, лактите, тазобедрена става и раменете. В повечето случаи симптомите се проявяват в едни и същи стави (симетрично) в тялото. РА протича с периоди на обостряне и периоди на относителна ремисия, при които симптомите спират изявата си. Реактивният артрит е възпалително заболяване на ставите и съединителната тъкан. Обикновено уврежда  ставите на коленете и ставите на глезените и стъпалата. Може да засегне също сърцето, бъбреците, костите и кожата. Реактивният артрит е предизвикан от стрептококова инфекция в друга част на тялото – чревна, на ГДП или на пикочните пътища. Симптомите  на  реактивен  артрит  започват  от  една  до  четири  седмици  след  първичната инфекция.  Проявяват  се  чрез  болка  в  ставите  и  оток  на  засегнатите  стави,  затруднено движение, както и общо чувство на умора.Макар да не е установено със сигурност, има вероятност от зависимост на болките от климата. При влажно и хладно време те се усилват и намаляват при топло и сухо време.  Фигура 1. Деформации на пръстите при артрит  Основните  симптоми  на  артритните  заболявания  са  болки  в  засегнатите  стави  и скованост. Обикновено симптомите се влошават с възрастта и водят до ограничение и загуба на  движение  в  ставите.  По  този  начин  артритните  заболявания  водят  до  нарушение  на дейностите  от  ежедневието,  чувство  на  дискомфорт  и  потиснатост  както  и  до  социална изолация на засегнатото лице. Тъй като все още няма открито подходящо медикаментозно лечение, се прилагат основно промени в начина на изпълнение на дейностите и на самия начин на живот. Дейностни проблеми при артрит Артритните заболявания често водят до затруднения или невъзможност за изпълнение на  дейности  от  ежедневието.  Нарушените  функционални  способности  на  крайниците  и гръбначния стълб са причина за нарушена функционална подвижност в дома и общността, затруднен  захват  и  манипулиране  с  предмети  и  пособия,  което  прави  изпълнението  на дейности трудно,  болезнено,  опасно  или невъзможно. Steultjens и кол.,  2004,  отбелязват значителните  последствия  във  физически,  семеен,  социален  и  трудов  аспект.    При  тези заболявания ерготерапията има за цел да подпомогне дейностното изпълнение и да намали тези последствия в ежедневните дейности.   - 136 - PROCEEDINGS OF UNIVERSITY OF RUSE - 2020, volume 59, book 8.5. Основните  подходи  използвани  в  ерготерапията  са  превенция,  възстановяване, поддържане  и  компенсиране.  При  артритни  заболявания,  според  функционалните нарушения, се използват методи и средства от всички подходи. Дегенеративните артритни изменения са необратим патологичен процес и някои от тях могат да бъдат решени чрез ендопротезиране. Съпътстващите артрозите деформации, болка и ограничени движения, могат да бъдат предотвратени  или  максимално  намалени  чрез  обучение  на  болните  в  принципи  за предпазване на ставите. При трайни физически увреждания, неподлежащи на корекция и лечение, се препоръчва използването на помощни и адаптирани средства за улесняване на участието в дейности. Дейностни проблеми установени при артрит са свързани със действията изискващи сила, прецизност и задържане на захвата. Поради това се наблюдават нарушения във всички сфери на дейностите. При самообслужване се установяват затруднения при хранене, къпане, обличане, поддържане на лична хигиена, шофиране и писане. Липсата на функционален захват поражда дейностни проблеми също в трудовата и развлекателна сфери. Основните проблеми на работното място са свързани с невъзможност за изпълнение на изискванията  и  липсата  на  подкрепа  в  околната  среда.  За  много  работещи  с  артритни заболявания стрес предизвикват справянето с хроничната болка, умората и ограничения в изпълнението на дейностите, както и непостоянството и непредвидимостта на симптомите. (Gignac, Sutton § Badley, 2007)  Ерготерапията като професия работи с хора от всички възрастови групи. Тя цели да подпомогне хората с трайни нарушения да се справят с произтичащите от заболяването дейностни  нарушения.  Поради  това  Ерготерапията  е  здравна  професия  с  ефективни резултати  при  овладяването  на  симптомите  на  Артрита.  Тя  прилага  съвременни  научно доказани методи при предоставянето на услуги свързани с възстановяването на ежедневните дейности при увреждане. ЕТ изследване при артритни заболявания Ерготерапевтичното функционално изследване е насочено към анализ на дейностните затруднения. Нужна ни е информация за влиянието на симптомите на заболяването върху способностите  на  болния  да  се  справя  самостоятелно,  безопасно  и  безболезнено  със самообслужване,  продуктивни  дейности  и  развлекателни  дейности.  Дейностни  проблеми установени при артрит са свързани с действията изискващи сила и прецизност на захвата. Поради  това  се  наблюдават  нарушения  във  всички  сфери  на  дейностите.  При самообслужване  има  затруднения  при  хранене,  къпане,  обличане,  поддържане  на  лична хигиена, шофиране и писане. Липсата на функционален захват поражда дейностни проблеми в трудовата и развлекателните сфери. За да се подберат най-подходящите за клиента методи, ерготерапевтът следва програма, която  започва  с  процеса  на  изследване.  При  изследването  на  лица  с  артрит  се  прави функционална  оценка  включваща  изследване  на  силата  и  издръжливостта  на  засегнатия крайник.  Измерване  обема  на  движение  в  засегнатите  стави.  Проверява  се  активния  и пасивния обем на движение и дали има контрактури. Много важно е да се изследва нивото на болката  и  продължителността  й.  Също  така  се  установяват  какви  са  бариерите  във физическата среда. Взима се под внимание дали съществува риск от падане за клиента при придвижване.  По-съществено  значение  за  ерготерапевтите  обаче  е  изследване  на  влиянието  на артрита върху участието и изпълнението на ежедневни дейности. Освен общите методи в изследването се прилагат и специфични оценки, за да се установи от една страна по-добре нивото на функционалност на клиента. От друга страна се дава по-конкретна информация за дейностните проблеми на клиента произтичащи от заболяването.  Интервюто е първа важна стъпка в изследването. Чрез него ще съберем информация за медицинската история, дейностния профил и потребности, както и информация за средата на клиента. (Creek, 2003)   - 137 - PROCEEDINGS OF UNIVERSITY OF RUSE - 2020, volume 59, book 8.5. Както в много други случаи Канадска оценка на дейностното изпълнение (КОДИ) е подходящ  инструмент  за  оценка  при  артритни  заболявания.  Тя  представлява полуструктурирано интервю чрез който болните трябва да определят сфери на затруднения в дейностите си и да ги подредят по важност. За първите 5 те трябва да определят степен на изпълнение  и  удовлетворение  (скалата  е  от  1  до  10).  Тези  дейности  се  включват  в ерготерапевтичната програма и след време се прави повторна оценка за ефикасността на интервенцията.  Ще разгледаме и някои оценки, които ще ни помогнат за по-детайлна функционална оценка относно дейностните затруднения и промяната в качеството на живот. Холандската Скалата за измерване на въздействието на артрит 2 (Arthritis Impact Measurement  Scales  2-DUTCH-AIMS2)  е  предназначена  за  измерване  на  промените  в цялостното  здраве,  болката,  мобилността  и  социална  функция  при  възрастни  клиенти  с артрит. Въпросникът включва 78 въпроса, разделени на 5 области. Често се използвана е от ерготерапевтите  по  време  на  изследването  поради  широкия  и  компонентен  обхват (физически,  афективен,  симптоматичен,  социално  взаимодействие  и  роля).  Освен  това скалата е лесно разбираема и клиентът може да я попълни индивидуално за 20 минути. Събраната от AIMS-2 информация е за дейностите от последния месец. Друга  подобна  и  също  толкова  широко  използвана  оценка  е  Въздействието  на ревматичните заболявания върху общото здраве и начин на живот, Impact of Rheumatic diseases on General health and Lifestyle (IRGL). Тя отразява промените във физическите, психологическите и социалните аспекти на здравето при пациенти с хронични ревматични заболявания.  Самият  въпросникът  се  състои  от  16  основни  въпроса  с  68  подвъпроси. Въпросите са от областите на физическото и социално функциониране, както и от сферата на ежедневните  дейности.  Основната  функция  на  въпросите  е  да  представи  влиянието  на ревматичните заболявания върху представените области. Снетата информация за физическо функциониране  се  отнасят  за  последния  месец.  Скалите  свързани  с  психологическото функциониране отразяват отчасти за последната седмица и отчасти за последния месец, а скалите за социално функциониране се отнасят за последната половин година. Оценката отново се прилага при възрастни клиенти. Предназначена е за провеждане като самооценка. (ICC @ HOME 2019) Нa двата холандски инструмента AIMS2 и IRGL е проведено сравнение по отношение на измервателните им качества и ползи по време на процеса на изследването. Сравнението е проведено  с  284  клиенти,  страдащи  от  ревматоиден  артрит.  При  него  и  двете  оценки показват сходни качества по отношение на валидността на резултатите и отразяват връзката между  физическите  и  психологическите  здравни  измерения.  Основната  разлика  между оценките е свързана с тяхната продължителност и акцента върху здравните аспекти. AIMS2 е характеризиран като широкообхватен инструмент и оценява главно физическите измерения. Докато IRGL е по-кратък, като същевременно оценява изключително основните здравни измерения  и  набляга  на  измерването  на  психологическите  и  социалните  измерения.  В заключение от  сравнението  е обобщено,  че ерготерапевтите трябва да определят кои са засегнатите  измерения,  за  да  се  постигне  максимална  ефективност  на  прилагането  на оценките. (Evers, Taal, Kraaimaat et al. 1998) Друг инструмент за хора с ревматоиден артрит е McMaster-Toront Arthritis Patient Preference  Disability  Questionnaire  (MACTAR).    MACTAR  измерва  промяната  във функционирането  (свързано  със  заболяването)  в  пет  области,  които  пациентът  счита  за важни. Освен това инструментът измерва промените в качеството на живот, физическото функциониране, социалното функциониране и цялостния емоционален живот. Въпросникът MACTAR се провежда под формата на полуструктурирано интервю от две части: основно интервю и последващо интервю.  Недостатък,  който  ограничава  използването  на  инструмента,  е,  че  ерготерапевтът трябва да премине специално обучение за да го прилага. Слаба страна на инструмента е, че отнема много време за изпълнение и обобщаване на крайната оценка, което го прави по-рядко използван. Оценката обаче е много ефективна, тъй като отразява всяка малка промяна   - 138 - PROCEEDINGS OF UNIVERSITY OF RUSE - 2020, volume 59, book 8.5. в изпълнението, като подчертава самооценката на клиента по отношение на подобрението.  Също  така  MACTAR  показва  как  приоритетните  дейности  на  клиента  се  променят  във времето. В допълнение към силните страни на този инструмент е факта че клиента избира да работи върху дейности, които са му били интересни преди.  Оценка, която подобно на MACTAR отразява качеството на живот на ревматоидния артрит е Rheumatoid Arthritis Quality of Life (RAQOL). За разлика от MACTAR, RAQOL се използва широко и е предпочитана от терапевтите. Причината за това е, че се извършва за кратко  време,  лесно  приложима  е  и  не  съдържа  допълнителни  материали.  RAQOL  е специфична оценка за артритни заболявания. Специфичното за въпросника е, че отразява аспекта на физическия контакт. За да се проучи допълнително ползата от прилагането на (RAQOL), въпросникът е приложен към 510 души страдащи от артрит. В заключение на изследването се оказва, че физическият контакт не е включен в нито една от съществуващите оценки за артритните заболявания. Поради това Физическия контакт от RAQOL може да бъде използван като независим отделен инструмент за оценка. Нещо повече, двете групови оценки показват еднакви резултати по отношение на влиянието на качеството на живот върху степента на функциониране и фазата на болестта. SF-36  е  многоцелеви,  стандартизиран  тест  за  установяване  на  здравно  състояние, включващ в себе си 36 въпроса. Той има 8- скален профил на функционалните резултати за здравето  и  общото  благосъстояние,  психометрично  базирано  обобщено  измерване  на физическото  и  душевно  здраве,  както  и  преференциално  базиран  индекс  на  здравната полезност.  36-те  пункта  на  въпросника  са  групирани  в  осем  скали:  физическо функциониране, ролева дейност, физическа болка, общо здраве, жизнеспособност, социално функциониране, емоционално състояние и психическо здраве. Показателите на всяка скала варират между 0 и 100, където 100 представлява пълно здраве, а всички скали формират двата основни показателя: душевно и физическо благополучие (психологически и физически компонент на здравето). (Петрова, Кинов и Кастелов, 2014) Functional Status Index (FSI) определя функцията, включваща 3 различни, но свързани измерения:  степента  на  зависимост,  степента  на  трудност  и  болката,  изпитвана  при изпълнение на специфични ежедневни дейности Индексът за артрит на Университетите в Западен Онтарио и Макмастър The Western Ontario and McMaster Universities Arthritis Index (WOMAC) се използва широко при оценката на коксартроза и гонартроза. Той е достъпен на 65 езика. Това е въпросник за самостоятелно администриране, състоящ се от 24 елемента, разделени в 3 сфери:  ● Болка: по време на ходене, използване на стълби, в леглото, седене или лежане и стоене изправено ● Скованост: след първо събуждане и по-късно през деня ●  Физическа  функция:  използване  на  стълби,  издигане  от  седене,  стоене,  огъване, ходене,  влизане/излизане  от  кола,  пазаруване,  обуване/събуване  на  чорапи,  вдигане  от леглото, лягане в леглото, влизане/излизане на баня, седеж/ставане на тоалетна, домакинство.  ИЗВОДИ В заключение можем да кажем, че са създадени множество ерготерапевтични оценки, които  да  изследват  засегнатите  от  артрита  сфери  на  дейност.  Подбрани  правилно  за съответния клиент и заболяване оценките дават висока ефективност, която се изразява в подобряване  на  начина  на  живот  на  хората  с  артрит.  Използването  на  оценки  насочва терапевтите към най-подходящите терапевтични методи и средства, което комбинирани с правилното медикаментозно лечение води до овладяване на симптомите. Посредством това клиентите  могат  да  възстановят  загубените  дейноси,  роли  и  отново  да  станат  част  от предишния си социален живот.   