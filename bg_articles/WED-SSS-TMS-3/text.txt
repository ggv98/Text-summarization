 ВЪВЕДЕНИЕ Клуб „АВТОМОБИЛИСТ“ е основан през 1974 г. към младежката организация „Орбита” с няколко секции: конструкторска, автомобилна съзтезателна секция и картинг. Постепенно през годините дейностите са спрели да се развиват. През 2013 г. клубът се възражда, за да работи и участва в международния проект Shell Eco-marathon. В клуб „АВТОМОБИЛИСТ” участват студенти и преподаватели от различни катедри, които  работят  по  проектирането  и  изработването  на  екологични  електромобили  с  цел изминаване максимално разтояние с минимален разход на енергия.  Shell Eco-marathon играе важна роля в развитието на интелигентната мобилност, защото вдъхновява младите инженери да мислят креативно по отношение на горивната икономичност и използването на иновативни идеи в практика.   ИЗЛОЖЕНИЕ Shell Eco-marathon среща настоящи и бъдещи лидери, чиято страст е намирането на устойчиви решения на едно от най-големите предизвикателства на планетата недостигът на енергия.  Shell Eco-marathon (SEM) е състезание за енергийна ефективност в транспорта между ученици и студенти от цял свят на възраст между 16 и 25 години. Целта, която те си поставят, е с построени от самите тях автомобили да изминат максимално дълго разстояние с единица енергия. SEM дава възможност на младите специалисти да се изявят като ръководители и участници  в  международен  проект  и  да  се  състезават  със  свои  връстници  от  цял  свят. Състезанието обединява усилията на училища и университети, от една страна, и на бизнеса, от друга, за разработването на иновативни и енергийно ефективни решения в транспорта.                                                  1 Докладът е представен на студентската научна сесия на 16.05.2018 в секция „Транспорт и машинознание“ с  оригинално  заглавие  на  български  език:  КЛУБ  “АВТОМОБИЛИСТ”  5  ГОДИНИ  УЧАСТИЕ  В МЕЖДУНАРОДНИЯ ПРОЕКТ SHELL ECO-MARATHON.   - 22 - PROCEEDINGS OF UNIVERSITY OF RUSE - 2018, volume 57, book 4.1. SEM  се  провежда  всяка  година  в  Азия,  Америка  и  Европа,  като  в  европейското състезание участват и африкански отбори. Българските участници са част от европейското състезание. Shell провежда състезанието в Европа за 34-ти път, като тази година ще се състои в Лондон от 2 до 8 юли 2018 г. Състезанието е се разделя на две основни категории - „Прототипи” и автомобили от „Градски тип”. В категорията „Прототипи“ се съревновават автомобили, в чийто дизайн са използвани футуристични аеродинамични форми. Те са конструирани по начин, който да спомогне за подобряване на аеродинамиката и икономията на гориво. В категорията „Градски тип”  се  състезават  по-разпознаваеми  автомобили,  които  изглеждат  като  обикновено пътническо превозно средство. Shell Eco-marathon е основан на успешния модел на партньорство между бизнеса и академичните институции. Shell Eco-marathon насърчава толерантността и работата в среда на разнообразни култури и нации. Участниците преодоляват бариерите помежду си, обединени от идеята за устойчиво бъдеще за всички. Те се учат да работят по проект, както и в екип, и така още от студентската скамейка придобиват професионални умения.        Фиг. 1. Развитие на електромобила на Клуб „АВТОМОБИЛИСТ“ през годините (DTT-1 първия в ляво; DTT-2, DTT-2.1 и DTT-2.2 посредата; DTT-3 в дясно) През  2013  година  се  възобновява  Клуб  „АВТОМОБИЛИСТ“  като  основната  цел  е участие в глобалното състезание за енергийна ефективност на пътя Shell Eco-marathon.. Така започва проектирането на първия прототип DTT-1, който е показан на Фиг. 1. За носеща конструкция е използвана рама от алуминиева сплав, купето е изработено от стъклопласт, а задвижването е от безчетков електродвигател и общото тегло на прототипа достига 80 кг. Чрез  различни  изследвания  беше  установено,  че  използвания  електродвигател  не  е достатъчно ефективен. С цел по-добро представяне на състезанието Shell Eco-marathon екипът започна конструирането на изцяло нов прототип DTT-2, който е показан на Фиг. 1. Характерно за него, че е със самоносеща конструкция, подобрени аеродинамични показатели. Използван е по-ефективен елктродвигател с значително по-малко тегло и размери. Разработена е нова система  за  управление  която  значително  оптимизира  разхода  на  енергия.  Всички  тези подобрения водят до намаляване на теглото с 50% и минимален разход на енергия. Работи се и по новия протитп DTT-3 който ще запази самоносеща си конструкция, но с подобрени аеродинамични показатели, изцяло нов волан, който е с подобрени ергономични характеристики, което помага на пилота да се съсредоточи върху пистата. Чрез вградения arduino контролер в сърцевината на волана запаметяващ данни от работата на прототипа, също извежда живи данни спомагащи за ефективното управление на прототипа. Очакваното общо тегло на DTT-3 e да бъде с поне 30% по-малко.   - 23 - PROCEEDINGS OF UNIVERSITY OF RUSE - 2018, volume 57, book 4.1. Разработването на електромобила за състезание Shell Eco-marathon е доста трудоемък процес, който изисква достатъчно добра подготовка, при работа със софтуерните продукти DS SolidWorks за първите два електромобила (DTT-1 и DTT-2) и DS CATIA за последния (DTT-3)  електромобил.  Преди  стартиране  на  процеса  проектиране  се  изисква  запознаване  с условията и правилата на състезанието: Прототипите трябва да са снабдени с челна буферна зона с минимум от 100 mm между най-издадената предна част на купето и краката на пилота;  Прозорците не трябва да са изработени от материал който може да се начупи на остри парчета,  при  евентуален  инцидент  на  пистата  (например,  Плексиглас  не  е  разрешен). Поликарбоната (Lexan) е препоръчвания от Shell Eco-marathon материал за направата на прозорците. Конструкцията на автомобила трябва да е толкова ефективна, че да предпази пилота при евентуално настъпване на инцидент на пистата включително на челен сблъсък, страничен сблъсък и/или преобръщане на автомобила. Това включва: ролбар който да е на поне 50 mm от каската на пилота, когато той е в нормална позиция за пилотиране и със стегнати колани. Това означава, че автомобила трябва да издържа поне статично натоварване от 700 N или приблизително 70 кг във всяко направление. Захранващата и задвижваща система трябва да е напълно изолирана от пространството в което се намира пилота, за да предпази пилота от евентуален пожар. Задължително е пилотите, без усилия и чужда помощ, да могат да излязат от прототипа за по-малко от 10 секунди. Прототипите са задължени да имат инсталирана звукова сигнализация, която трябва да е повече от 85 dBA измерена на 4 метра хоризонтално от прототипа, звукът трябва да е с постоянен тон и да не се променя когато е активен. Всеки автомобил трябва да е оборудван с пожарогасител (тип ABC или BC), който е с минимум 1 кг капацитет. DTT-3 е проектиран изцяло на най-добрата CAD система CATIA. Той e eдин от най-широко разпространените софтуерни продукти за автомотизирано 3D проектиране. Тя се използва  в  редица  компании,  в  различни  отрасли  на  промишлеността,  в  сферата  на машиностренето, енергетиката, корабостроенето и електрониката. Към момента техния брой е над 170 000, CATIA е утвърден лидер в автомобилната индустрия, а в световен мащаб е внедрена в почти всички компании от авиационната индустрия и в техните под изпълнители. Ползвателите на този софтуерен продукт са компании, като Daimler, Boeing, Tesla Motors, Chrysler, BMW и други.             - 24 - PROCEEDINGS OF UNIVERSITY OF RUSE - 2018, volume 57, book 4.1.               Фиг. 2. Проектиране и изследване на DTT-3 в CATIA V5       Фиг. 3. Подготовка за стереолитографичен (SLA) 3D печат на детайл от DTT-3       Фиг. 4. Готов детайл от DTT-3    - 25 - PROCEEDINGS OF UNIVERSITY OF RUSE - 2018, volume 57, book 4.1. ИЗВОДИ  За  5-те  години  на  работа  по  разработването  на  3  прототипа  и  участието  на  4 междунаордни състезания Shell Eco-marathon членовете на Клуб „АВТОМОБИЛИСТ“ се усъвършенстваха и придобиха нови знания и умения не само в своята област на обучение при следването си в Русенски университет “Ангел Кънчев”. Българските отбори имат честта и отговорността да запазят вече изградената и да развият още по-високо репутация, на страната ни на международно ниво, чрез участието си в Shell Eco-marathon  ACKNOWLEDGMENTS The present document has been produced with the financial assistance of the Project № 2018 RU-07.  