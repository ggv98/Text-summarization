 ВЪВЕДЕНИЕ Едно  от  големите  постижения  на  медицината  в  последните  десетилетия  е трансплантирането  на  органи  и  тъкани  на  пациенти  с  тежки,  хронични  заболявания. Трансплантологията  е  сравнително  нова  самостоятелна  специалност,  която  поставя множество предизвикателства пред медицинските специалисти. Тя съществува и е неразделен елемент от процеса „донорство“, без който не е възможно да се извършват  различни видове присаждане на тъкани, органи или клетки. Броят на хората нуждаещи се от трансплантация в световен мащаб е сравнително голям, на фона на обратната тенденция за намаляване на абсолютния и относителен дял на донорските ситуации. Причините за този феномен са много и касаят както медицинските показания за донорство, така и немедицински проблеми, като например отказа на близките да дарят органи и/или тъкани на свой починал роднина. За подобряване  на  информираността  на  населението  по  проблемите  на  даряването  и присаждането на органи, за повишаване на мотивираността на хората да изразяват волята си за  донорство  и  да  дават  информирано  съгласие  в  случай  на  смърт  на  свой  близък,  са необходими повече действия от страна на медицинските специалисти и власти.  ИЗЛОЖЕНИЕ Темата за донорството в последните години, за щастие,  не е тема табу за българското общество. По медиите и социалните мрежи, в интернет, от лечебните заведения, от сайтове или брошури на официални институции се предлага достатъчно разбираема и лесно достъпна  43 Докладът е представен на студентската научна сескция 20.05.2021 в секция МКДД с оригинално заглавие на български език: ДОНОРСТВОТО В БЪЛГАРИЯ – НАГЛАСИ НА ОБЩЕСТВОТО.   - 236 - PROCEEDINGS OF UNIVERSITY OF RUSE - 2021, volume 60, book 8.5. информация,  с  която  се  разяснява  на  обществото,  същността  на  донорството  и трансплантациите. Правят се опити да се изясни на хората, че тези процеси са високо хуманен акт, с който осигуряваме нов шанс за живот на болни в крайни фази на хронични заболявания, или многократно подобряваме качеството им на живот. Много хора в България приемат процеса  на  даряване  за  нормален,  естествен,  благороден,  необходим  и  са  провеждали разговори в семействата си по тази тема. Не малко от тях имат ясна и категорична позиция, че в случай на настъпване на смъртта им те биха дарили органите и тъканите си на нуждаеши се пациенти. Развитието на съвременната медицина кара все повече хора да се доверяват във възможностите и успехите на трансплантациите и да ги избират пред други форми на лечение. Свързано с това много анкетирани българи декларират, че биха дали съгласие за органно донорство при настъпване на евентуален трагичен инцидент на самите тях или на техните близки. Част от тях дори изразяват пред личния си лекар волята си за съгласие за донорство, което се отбелязва в здравната им книжка, в донорските карти разпространени от проведената  кампания „Да! За живот“, и в регистрите на ИАМН (Изпълнителна Агенция Медицински Надзор). Друга част от обществото са на противоположно мнение - не изразяват склонност за даряване, а трети изобщо не се интересуват от темата по различни причини. (Аlpharesearch.bg, 2019) Според проучвания, причините за отказ от донорство са много и най - често са следните: (Djaleva Т., 2011) - отказ на лицето приживе – 24% ; - отказ на някой от най – близките – 24% ; - никога не са мислили по този въпрос и не са го обсъждали с  починалия – 12% ; - липса на знания за мозъчната смърт – 11% - несъгласие относно нарушаване целостта на тялото – 8% ;  - проблеми със системата на здравеопазване – 7% ; - социални проблеми – 6% ; - религиозни съображения – 2% - желанието да си вземат пациента вкъщи – 1% - категоричен отказ – 1% . Логично възниква въпрос - защо се разминава довериео към трансплантациите като шанс за живот и ниското съгласие за донорство? Проучване на Alpha Research от 2019 г., показва че като цяло само много малка част от обществото ни е с категорично отрицателна нагласа към донорството – около 3,8%, но и тези с категорично позитивна нагласа също не са много – 8,2 %, на фона на по – големия процент от хора, с относително малки негативни разбирания за този процес. Причините могат да се обобщят в 3 групи: 1. Проблеми с информираността на хората 2. Страх и предразсъдъци  3. Мотивация към съпричастност на чуждите болка и страдание.  На фона на ниската информираност на българското население е напълно разбираемо, че хората  изказват  мнение,  че  се  нуждаят  от  повече  информация  относно:  медицинските критерии по които се определят критериите за настъпване на смърт и за потенциалните възможности пациент да бъде подходящ за донор; че няма да се злоупотреби с волята им; че не се манипулира листата на чакащите; как да изразят съгласие или несъгласие за донорство; истории на хора донори и реципиенти; спазване на медицинска етика и тайна на етапите от процеса и много други. Общественото мнение се разделя по отношение на нуждата от повече информация касаеща донорския процес. Около 70% от анкетираните заявяват. Че за да има повече донори е нужна повече информация и тя трябва да е достъпна; 5,2% смятат, че тази информация ненужно травмира хората и не я четат или слушат, а 19,8% отчитам, че всеки който има желание, може сам да си намери нужните сведения, без да му са небходими специални  източници. (Mediapool.bg, 2019) В България, както и в света, броят на пациентите регистрирани в листата на чакащи за трансплантации,  многократно  надхвърля  донорските  ситуации  за  година,  което  е  водещ проблем.  При това част от тези ситуации не се реализират поради отказ на близките. От една страна това се дължи на неудобството в законите – че се изисква съгласие на близките изобщо,   - 237 - PROCEEDINGS OF UNIVERSITY OF RUSE - 2021, volume 60, book 8.5. от друга – че хората имат съмнения и страхове, че при евентуален инцидент за близкия им няма да се положат достатъчно усилия, за да бъде спасен, а медицинските екипи ще се опитат да докажат настъпване на Мозъчна смърт с цел донорство. Ниският брой на донори у нас не позволява на страната ни да е пълноправен член на организацията на Евротрансплант, което намалява възможността да получим органи про истра нужда и българските пациенти да бъдат трансплантирани в чужбина. (Mh.government.bg,2019) Съществува  и  ирационално  отношение  базиращо  се  на  неразбиране  същността  на мозъчната смърт, съмнения, суеверия, религиозни предразсъдъци, страх от „предизвикване на съдбата“, нежелание „да се мисли за фатални неща“, липса на желание да се мисли по тези проблеми  изобщо,  предполагат  се  високи  финансови  облаги  за  медиците,  изразява  се недоверие към законовото регулиране на донорските процеси у нас и в Европа  и др. Трябва да се отчете и фактът, че решение за донорство трябва да се вземе в една шокова ситуация и това е тежкък и труден процес, особено ако предварително този въпрос не е обсъждан в семесйството. (Mediapool.bg, 2019; Clinica.bg 2019) За щастие около 58% от анкетираните са позитивно настроени, с висока степен на съгласие, преди всичко че това е една благородна кауза, високо хуманен морален дълг, възможност да се даде шанс за оцеляване на един или няколко обречени хора. Част от тях подхождат с ясното разбиране и солидарност, че всеки от тях или техните близки може да се окаже в ситуация на нуждаещ се или на дарител. (Мh.government.bg, 2019) У нас вече второ десетелитие действат Закон за трансплантация на органи, тъкани и клетки,  Медицински  стандарт  по  трансплантология  и  наредби  и  правилници  за  тяхното изпълнение, които са познати основно на медицинската общност и следователно не са високо информативни източници за населението. Познаването им е важно, но не е достатъчно за мотивиране на общественото мнение в полза на донорството. Провеждането на национални или регионални кампании, дискусии, инициативи обаче, провокира разговори и обсъждания по темата за донорството и трансплантациите в семейството и приятелските кръгове. Според изследователите това е ключово за увеличаване на информираните съгласия за донорство и за положителна промяна в отношението към донорския процес. За да е трайна тази промяна не само за нагласите, но и за решенията и поведението на българското население е нужно разговорите, предоставянето на информация и конкретните инициативи да не са спорадични, а постоянни.   ИЗВОДИ  1.  Населението в България все още няма достатъчно информираност и желание да говори по проблемите на донорството и трансплантациите в семейството и в приятелския си кръг. Безспорно основна остава ролята на медиите и на медицинската общност за популяризиране на нужната информация.  2.  В  последната  декада  българските  граждани  проявяват  по  –  ниска  готовност  за деклариране на съгласие за донорство, както лично, така и за починал роднина. Полезно е  да  се  организират  кампании  и  мероприятия,  в  които  да  се  включат  различни организации, публични личности, донорски семейства, трансплантирани пациенти и техни близки, медици от трансплантационните екипи и координатори по донорство, които  да  повишат  осведомеността  на  населението  за  смисъла  и  значението  на донорството и трансплантациите и да спомогнат хората да припознаят тази благородна кауза. 3.  Основните  страхове  на  хората  и  въздържането  им  от  подписване  на  съгласие  за донорство са свързани с евентуални злоупотреби и неоказване на медицинска помощ при настъпване на инциденти. 4.  Ключови за преодоляване на страховете и недоверието на българската общественост, са  предлагане  на  информация  относно  медицинските  стандарти,  правилниците  и наредбите, на които законово се основава донорството у нас, по – голяма прозрачност на процедурите и на гаранциите за спазване на добри медицински практики.    - 238 - PROCEEDINGS OF UNIVERSITY OF RUSE - 2021, volume 60, book 8.5. 5.  Разумно е да се изготви национална програма за насърчаване на  донорството, за подобряване на организацията и мотивираността на медицинските екипи в Лечебните заведения донорски бази, за по – активно участие в процесите на детекция и доказване на мозъчна смърт и в кондициониране на потенциални органни донори.  