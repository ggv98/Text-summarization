 ВЪВЕДЕНИЕ   Силицият е един от най-разпространените минерали на планетата, но има много малко храни,  които  съдържат  количество  достатъчно  за  да  осигури  дневните  нужди  от  които човешкия организъм се нуждае. В днешния модерен свят, обсебени от забързания начин на живот, замърсяването, прекалено преработени храни и бедни на минерали хранителни стоки се оказва, че масово хората страдат от хранителни дефицити. Силицият играе твърде важна роля за нашето здраве и не бива да се допуска липса на силиций в човешкия организъм. Нашето  тяло  съдържа  силиций  в  косата,  ноктите,  щитовидната  жлеза,  хипофизата  и надбъбречните  жлези  и  липсата  му  отключва  редица тежки  болести:  остеомалация (размекване на костите), влошаване на състоянието на ставния хрущял, болести на очите, зъбите,  косата,  кожата  и  ноктите,  дисбактериоза,  атеросклерозата,  камъни  и  пясък  в бъбреците, диабет, артрит, проказа, рак          Въглеродът се намира на шесто място в Менделеевата таблица. (Kolarov N., 1975)В същото време това е най-важният за нас елемент, понеже сме съставени точно от него (ако не взимаме под вниманието най-популярната съставка – водата). Въглеродът създава нашата органична химия, благодарение на него имаме тела. В училище ни учат, че единственият “жив”  елемент  от  Периодичната  Таблица  на  Елементите  е  въглеродът  и,  че  само “органичната химия ражда живот”. Обаче не е така – през петдесетте години на миналия век става  ясно,  че  елементът  силиций,  който  се  намира  на  “малко  по-далечно  място”  в Менделеевата Таблица (с една октава по-високо) също лежи в основата на живота. Силицият, подобно  на  въглерода,  участва  в  многобройни  процеси  във  всеки  организъм,  влиза  в химически реакции с почти всичко, което се намира наоколо – това е основната му черта, заради която го наричаме “жив атом”.(Lazarov D., 1993)                                                   2 Докладът е представен на студентската научна сесия на Русенски университет филиал- Разград на 15.05.2018г. в секция Химични технологии с оригинално заглавие на български език:  Биогенни свойства на силиция    - 14 - PROCEEDINGS OF UNIVERSITY OF RUSE - 2018, volume 57, book 10.3.  Фиг.1. Електронна схема на атома на силиция Кислородът  е  най-разпространеният  елемент  на  Земята  –  47%. Второ  място  заема силицият  –  29.5%. Съдържанието  на  другите  елементи  е  много  по-малко.(Barnett,  E.,  & Wilson, C., 1959) Силиций има в пясъка, глината, чакъла, водата, земята, растенията, зърното. (Berri, L. & Meison, B., & Ditrih, R., 1987). Човекът представлява своеобразно отражение на Земята, понеже гледайки химическия състав на човешкото тяло виждаме, че най-голямо е съдържанието  на  кислорода,  следван  от  силиция,  а  чак  след  тях  идва  ред  на  другите елементи. Силицият представлява елемент на живота и поддържането на неговото правилно ниво в организма е един от най-важните ключове към доброто здраве.  ИЗЛОЖЕНИЕ Всички знаем, че без кварц (т.е. силициев диоксид), не би имало работещи компютри, телефони, радио и телевизионни предаватели.(Ugai, A., 1984) Кварцът е основен материал в съвременната  електроника  (за  производство  на  транзистори  и  интегрални  схеми).  Няма никакво съмнение, че без неговото участие (на силициевия диоксид) не би настъпила ерата на Интернет Светът на енергоинформационния обмен в природата ясно показва и ни помага да оценим  последствията  от  човешката  грешка,  свързана  с  недооценяването  на  ролята  на силиция  за  доброто  здраве.  За  да  се  разбере  това,  трябва  внимателно  да  се  погледнат стадиите на развитие на божествения интелект на Природата – светът на минералите, на растенията, на планетите, светът на животните и светът на човека. Гледайки всеки от тези светове,  не  е  трудно  да  се  забележи,  колко  много  място  е  "резервирала"  природата  за силиция  в  “Живата  Субстанция  на  Земята”.  Да  се  подмине  силиция  при  изследване  на “Живата Субстанция” на човека е абсурдно. Човекът е солта на Земята. Той е земно създание. Земята е неговата майка. Всички, които живеят на Земята, могат да съществуват само в съгласие със законите, според които живее Тя. Полетата, в чиято почва липсва силиций, са безплодни – земята не е в състояние да събира слънчевата енергия и да я предава на растенията. Това го "умее" само силицият. Също и в човешкия организъм животът утихва, когато съдържанието на силиций намалява и резервите не се попълват редовно с храната.(Antonova T., & Nikiforov, B., 1993). Според  биохимиците, силицият  е осемкратно  използван  в  човешкия  организъм - участва  в  различни  междинни  реакции  като  катализатор  и  играе  основна  роля  при протичането  на  информация  между  мозъка  и  останалите  органи  -  информация,  която поддържа живота и жизнените функции. След осемкратно използване, силицият се отвежда от организма. Ако количеството му не се попълва с храна и течности, животът утихва.  Силицият и усвояването на другите минерали. Недостигът  на  силиций  е  причина  за  недоброто  усвояване  или  пълната  липса  на усвояване от страна на организма на над 70 други елементи. Недостигът на минерали често бива предизвикан от ниско ниво на силиций, а при такова положение суплементиране с минерали не може да бъде ефективно. Как да решим този проблем? С приемане на силиций!  Калцият е  главната  съставка  на твърдите  структури в  костно-ставната  система, но силицият  е главният  градивен  елемент  на меките  структури  - отговаря  за тяхната еластичност. Меките  структури  включват  съединителната  тъкан,  сухожилията,   - 15 - PROCEEDINGS OF UNIVERSITY OF RUSE - 2018, volume 57, book 10.3. кръвоносните  съдове,  храносмилателната  система,  надкостницата,  хрущялите,  ставната течност. Когато има недостиг на силиций в меките структури, неговото място се заема от калций  -  така  тези  структури  стават  твърди.  Така  се  развива  атеросклероза,  атония  на червата, полиартрит, калциране на сърдечните клапи и др. Изключително много силиций се намира в косата, кожата и ноктите. Всички заболявания на горепосочените органи са винаги съпътствани от недостиг на силиций.   Силиций и атеросклероза При  болните  от  атеросклероза  (атеросклерозата  е  хронично  заболяване  на кръвоносната система с поражения върху аорти със среден и голям размер) винаги е налице по-ниско съдържание на силиций в стените на кръвоносните съдове, в сравнение с това при здравите хора. Силицият осигурява еластичност на кръвоносните съдове, а когато липсва, калцият заема неговото място. Това е възможно, защото в групата на електрохимичната активност  на  елементите  калцият  заема  по-високо  място  от  силиция.  Заместването  на силиция с калций е причината кръвоносните съдове да стават твърди (калцирани) и да не “чуват”командите на мозъка относно разширяването и стесняването на вените и артериите. Последствията от атеросклерозата (сърдечни и мозъчни удари) са резултат от недостиг на силиций в организма. Доставяйки силициеви съединения на организма, болестните процеси спират,  стените  на  кръвоносните  съдове  се  изчистват  и  тяхната  функционалност  се възвръща.  Фиг.2. Схема на холистеролна плака Силицият,  съдържащ  се  в  тъканите  на  кръвоносните  съдове,  възпрепятства проникването на холестерол в плазмата и отлагането на липиди върху стените на съдовете. С възрастта  нивото  на  силиций  може  да  спадне  поради  неподходящо  хранене  –  главно  с млечни  продукти.  Такива  обстоятелства  водят  до  атеросклероза,  понеже  стените  на кръвоносните съдове губят богатата на силиций тъкан, отговорна за тяхната еластичност. В кръвта  обикновено  не  се  получават  съществени  изменения.  Обаче  върху  стените  на кръвоносните съдове се образуват холестеролни плаки. Това са липиди, закрепени върху скелетa от калций, заедно с колонии от паразити, които причиняват стесняване на съдовете. Започват да се появяват симптоми на: ангина пекторис, инфаркт, кардиосклероза, сърдечна аритмия, удар, психични смущения и др.  Силиций и комуникация между мозъка и другите органи Силицият, като носител на информация, е необходим за протичане на комуникация между мозъка и тялото. Липсата на силиций води до липса на тази връзка и загуба на контрол над жизнените функции, т.е. до болест. При здрав човек съдържанието на силиций в организма е 4,7%.  Силиций, детоксикация и здравна профилактика  В  кръвта  и  в  червата,  при  достатъчно  наличие  на  силиций,  са  налице  колоидни разтвори. Те "връзват" замърсяванията и имат способността да “прилепват” към себе си вируси и патогенни организми, които след това биват отвеждани от организма. Благодарение на тази притегляща сила от кръвта и червата могат да бъдат отведени: вируси на грип и   - 16 - PROCEEDINGS OF UNIVERSITY OF RUSE - 2018, volume 57, book 10.3. други,  предизвикващи  възпаление  на  черния  дроб,  артрит,  ревматизъм,  плесен,  кандида (чумата  на  нашето  време,  причиняваща  най-различни  симптоми,  напомнящи  ангина, инфекции на носа, гърлото, горните дихателни пътища, храносмилателния тракт, бъбреците, пикочните канали, гениталиите). Това означава, че хиляди болести не биха могли да се развиват в човешкото тяло, ако нивото на силиций е коректно.  Причини за недостиг на силиций Главната причина за недостиг на силиций в човешкия организъм са паразитите: глисти, гъби, бактерии и вируси. Всички те използват нашите органи и кръв, като среда за живот и растеж. За да предават на своето потомство генетична информация за вида си, паразитите се нуждаят от силиций, който (бъдейки елемент с пиезоелектрически свойства - бел. авт.) е способен да трансформира енергия. Паразитите крадат силиция от нашия организъм, тъй като се нуждаят от него за да живеят и да се размножават. Консумирайки силиций в огромни количества, те значително намаляват неговото количество в човешкото тяло. В резултат на това настъпват нарушения в предаването на информация между мозъка и тялото и организъм губи контрол върху жизнените функции. На мястото на здрав, екологичен ред, се появява хаос.                                                    Фиг.3 Снимка - бактерии Най-важната роля на силиция се състои в поддържането на връзката между мозъка и тялото, и по-точно неговите органи. Липсата на силиций в организма предизвиква слаба комуникация между мозъка и отделните органи. Стига се до ситуация, когато мозъкът не може да изпрати към инфектирания от паразити орган импулс – нареждане за унищожаване на паразитите. Така организмът се озовава безпомощен, което води до безпрепятственото развитие  на  паразитите  и  -  в  крайна  сметка  -  до  инфектиране  на  най-важната  човешка телесна течност – кръвта. Замърсената кръв не е асептична и не може да изпълнява своята дезинфекцираща  функция,  в  това  число  унищожаване  на  паразити.  И  така  се  затваря магическия кръг. Когато доставим достатъчно силиций на организма си, възвръщаме комуникацията между  мозъка,  вътрешните  органи  и  хомеостатичните  механизми  започват  да  работят правилно,  благодарение  на  което  нашия  мозък  получава  информация  за  актуалното състояние  на  организма  и  изпраща  адекватни  команди  за  ликвидиране  на  нежеланите обитатели.  Колоидните  разтвори  на  силиция,  които  се  образуват  в  храносмилателната система и кръвта прочистват нашия организъм от бактерии, вируси, гъби и паразити. Да повторим - силицият е необходим за възстановяване на правилната комуникация – връзката между мозъка и органите, и за възстановяването на контрол върху процеси отговарящи за здравето на нашето тяло.  Къде има силиций Силиций  има  в  ръжените  и  пшеничните  трици,  в  овесените ядки, в пълнозърнестия хляб (но само в приготвения с натурален квас, защото маята е вид гъба, която буквално "изяжда" силиция)  в кората на плодовете (яж ябълките, крушите, гроздето,   - 17 - PROCEEDINGS OF UNIVERSITY OF RUSE - 2018, volume 57, book 10.3. цариградското грозде с обелките), в чесъна, зеления лук, в пчелното млечице, в растителните продукти, богати на целулоза. Много силиций съдържа изворна вода, а в тази от водопровода почти няма. Рафинираните хранителни продукти нямат въобще силиций (това се отнася за всичко, което е приготвено с участието на бяло брашно и бяла захар). Дневната нужда от силиций се равнява на 20-30мг и в днешно време е доста трудно да си я осигурим с храната и водата. Имай предвид, че наваксването на липсите изисква големи количества силиций. Много високо количество силиций се съдържа в някои растения, например: - хвощ - до 60% съдържание на силиций; -коприва;- подбел. Билките,  източник  на  силиций,  трябва  да  се  варят  дълго  на  бавен  огън,  защото силицият много трудно се разпуска във вода. Добре е да се пие 2 пъти на ден по половин чаша отвара от 1 супена лъжица коприва и хвощ (половин на половин) залята с 2 чаши вода и варена на бавен огън до изпаряване на половината от течността. Най-добрият източник на силиций е диатомит (съдържа около 90% силиций), който се характеризира с удивителни здравословни свойства, както за хората, така и за животните.  Какво "умее" да прави силицият   Стимулира възстановяването на костната тъкан, спира и обръща остеопорозата.   Намалява болки в ставите и изпълнява огромна роля при възстановяване на костния хрущял.   Редуцира отлагането на плака върху стените на кръвоносните съдове.   Регенерира лигавиците.   Забавя  процеса  на  стареене  на  тъканите.  Стимулира  метаболизма  на  клетките  и образуването на нови клетки.   Предотвратява възпаления в устната кухина и развитието на кариеси.   Предотвратява образуването на камъни в бъбреците и жлъчката.   Уплътнява  кръвоносните  съдове,  предотвратява  подкожни  кръвоизливи,  обилно кървене и облекчава болки по време на менструация.   Поправя еластичността и здравината на кожата. Присъствието на силиций е основен фактор за красива и блестяща коса.   Подпомага зрението.   Влияе положително върху кожа, активирайки необходимите ензими.   Подобрява кондицията на нокти и коса, намалява тяхната чупливост.   Помага при астма.  ИЗВОДИ  Силицият  е  олигоелемент,  без  който  организмът  не  може,  защото  той  осигурява здравето на съединителната тъкан навсякъде в тялото – в мускулите, кожата, хрущялите, кожата, ставите, кръвоносните съдове. Силицият е елемент, чиято концентрация намалява с възрастта дори с 80%. Неговото ниско ниво увеличава риска от атеросклероза, сърдечни заболявания, счупвания на кости, деформация на ставния хрущял и много други. Поддържайки правилното му ниво с помощта на подходяща диета, можем да си осигурим правилно функциониране на нашия организъм.  