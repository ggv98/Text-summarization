 ВЪВЕДЕНИЕ Микроорганизмите  се  нуждаят  от  хранителни  вещества,  източник  на  енергия  и определени условия на околната среда, за да растат и да се размножават.  В околната среда, микробите са адаптирани към най-подходящите за нуждите им условия, но в лабораторията тези изисквания трябва да бъдат изпълнени от хранителната среда. Хранителните среди са изкуствено  приготвени  субстрати  за  култивиране  на  микроорганизмите.  Представляват основно воден разтвор, към който са добавени всички необходими хранителни вещества. Използват се за изолиране, култивиране и съхраняване на микроорганизмите, а така също и за изучаване на тяхната биология. Грам-положителните  коковидни  бактерии  включват  представители  основно  на стафилококите и стрептококите. Стафилококи (Staphylococcus)  Стафилококите (Staphylococcus) са род бактерии с най-малко 40 вида. Повечето от тях са безвредни и обикновено живеят по кожата и лигавицата на хора и други организми. Някои видове са причина за стафилококови инфекции. Отделяните от тях токсини са честа причина за  хранителни  отравяния,  тъй  като  стафилококите  могат  да  се  размножават  бързо  в неправилно съхранявана храна. Стрептококи (Streptococcus)  Стрептококите  (Streptococcus)  са  род  бактерии  от  семейство  Стрептококови (Streptococcaceae). Pредставляват голяма група грам положителни коки. Тъй като се делят по                                                  13 Докладът е представен на студентската научна сесия на филиал Разград, проведена на 15.05.2018г. в секция „Биотехнологии  и  хранителни  технологии”  с  оригинално  заглавие  на  български  език:  Диференциално-диагностични хранителни среди за някои грамположителни коковидни бактерии   - 67 - PROCEEDINGS OF UNIVERSITY OF RUSE - 2018, volume 57, book 10.3. една  ос  на  клетката,  те  образуват  характерни  верижки  от  клетки,  за  разлика  от стафилококите,  които  се  делят  във  всички  посоки  и  образуват  гроздовидни  струпвания. Стрептококите са широко разпространени. Сред тях има видове, причинители на млечно-киселата ферментация и причинители на различни заболявания при хората.  ИЗЛОЖЕНИЕ Видове хранителни среди По състав хранителните среди биват:    Комплексни Комплексните среди са богати на хранителни вещества с природен произход, точният състав  на  които  не  се  знае.  Обикновено  съдържат  разтворими  във  вода  екстракти  от растителна или животинска тъкан.   Синтетични Тези среди са с определена дефинирана структура. Съставени са от чисти химични неорганични и органични съединения в точно измерени концентрации, разтворени в двойно дестилирана  вода,  т.е.  известен  е  точният  химичен  състав  на  средата.  Обикновено  те съдържат проста захар като източник на въглерод и енергия, неорганичен източник на азот, различни  минерални  соли  и,  ако  е  необходимо,  растежни  фактори  (пречистени аминокиселини, витамини, пурини и пиримидини) (Tankeshwar, A., 2010). По консистенция хранителните среди биват:  течни и твърди.  Твърдите хранителни среди се получават от течните, като се прибави втвърдител. Най-често за получаване на твърди хранителни среди се използва агар, желатин и силикагел. Агарът  се  разтопява  при  90  ºС  и  се  втвърдява  при  40  -  45  ºС.  Той  се  прибавя  към хранителните среди в концентрация 1,5 – 2 % (Tankeshwar, A., 2010).             По предназначение хранителните среди биват (Tankeshwar, A., 2010):   Обикновени - подходящи за култивиране на повечето микроорганизми.    Елективни - благоприятстват развитието само на някои микроорганизми, без да потискат  това на останалите.   Селективни  (обогатяващи)  -  благоприятстват  само  развитието  на  някои микроорганизми, като потискат това на останалите.   Диференциалнодиагностични  -  прилагат  се  при  изучаване  на  биохимичните свойства  на  микроорганизмите  и  позволяват  по-бързо  и  по-точно  да  се  диференцира  и определи микробният вид (Virtual Interactive Bacteriology Laboratory, 2010). Диференциално-диагностични хранителни среди Диференциалните диагностични среди са специални смеси от хранителни вещества, използвани за определяне на отделните видове микроорганизми и за изследване на техните свойства. Тези среди  се наричат  още цветни, тъй като  включват  в състава си различни индикатори.  В диференциално - диагностичните среди протичат различни химични процеси, поради наличието на специфични ензими в микробната клетка. Някои от тези ензими са способни да разграждат протеини, други - въглехидрати, трети - да причинят реакции на окисление или редукция (Tankeshwar, A., 2010).  Под действието на микробните ензими в диференциално – диагностичните среди се появяват подходящи промени, свързани с промяната на цвета на индикаторите.  Това  дава  възможност  да  се  диференцират  отделните  микробни  видове  (Virtual Interactive Bacteriology Laboratory, 2010).  От  1990  г.  насам  е  разработена  широка  гама  от  хромогенни  хранителни  среди. Всъстава им са включени хромогенни субстрати, насочени към откриването на специфични микробни  ензими.  Tакива  среди  са  разработени  за  насочено  идентифициране  на  някои патогени,  например  Staphylococcus  aureus,  Streptococcus  agalactiae.  Микробните  ензими хидролизират хромогенните субстрати, които освобождават цветни багрила и по този начин патогените образуват цветни колонии, които лесно могат да бъдат открити и диференцирани на хромогенните среди (Perry, J. D., & Freydière, A. M., 2007).   - 68 - PROCEEDINGS OF UNIVERSITY OF RUSE - 2018, volume 57, book 10.3. Агар на Бърд-Паркър  Това е селективен агар за Staphylococcus (Siegrist, J., 2010). Тази среда се използва широко за откриване на S. aureus в храни, млечни продукти и други материали. Средата е изключително селективна чрез включване в състава ѝ на литиев хлорид и калиев телурит. Стафилококите произвеждат тъмно сиви до черни колонии, дължащи се на редуцирането на телуритите (Фиг. 1).         Фиг. 1. Черни колонии (със или без ореол) на S. aureus върху среда Бърд-Паркър Стафилококите, които произвеждат ензима лецитиназа, разграждат яйчния жълтък в средата на Бърд-Паркър и предизвикват ясни зони около съответните колонии (Фиг. 2) - Staphylococcus aureus (1) – положителен, Staphylococcus epidermidis (2) – отрицателен.          Фиг. 2. Колонии на S. aureus и S. epidermidis на среда на Бърд-Паркър Колумбия агар с 5% дефибринирана овнешка кръв  Традиционно кръвният агар дава възможност за бърз растеж на микроорганизмите с образуване на големи колонии и ясно определени зони на хемолиза (Tankeshwar, A., 2010). Колумбия агар с 5% дефибринирана овнешка кръв е много подходяща среда за култивиране на  взискателни  микроорганизми  и  за  диференциация  на  определени  видове  по  типа  на хемолитичната  реакция  (Фиг.  3).         Фиг. 3. Колониите на S. aureus, култивиран на Колумбия агар за 24 часа в аеробна среда при 37°C, са заобиколени от зона на бета-хемолиза.    - 69 - PROCEEDINGS OF UNIVERSITY OF RUSE - 2018, volume 57, book 10.3. Brain Heart Infusion Agar (инфузионен агар от говеждо сърце и мозък) Това  е  богата  на  хранителни  вещества  среда.  По-специално,  тя  се  използва  за култивиране на стрептококи, пневмококи и менингококи. Често се използва при определяне безопасността на храните, на водата и при тестовете за чувствителност към антибиотици.       Фиг. 4. Жълти пигментирани колонии от S. aureus върху Brain Heart Infusion Agar Шоколадов агар Върху шоколадов агар колониите на S. aureus са жълти, а на S. epidermidis са бели (Murdjeva, M., & Atanasova, M., 2009). Характерните колонии на бактериите се образуват след култивиране 24 часа в аеробна среда, при 37 °C (Фиг. 5).       Фиг. 5. Колонии на S. aureus (в жълто) и S. epidermidis (в бяло) на шоколадов агар  Brilliance MRSA хромогенен агар за метицилин  резистентни стафилококи Резистентният към метицилин S. aureus (MRSA) е бактерия, отговорна за някои трудно лечими инфекции при хора. Тя е всеки щам на S. aureus, който е развил резистентност към бета-лактамни  антибиотици,  включващи  пеницилините  и  цефалоспорините.  Метицилин-резистентен S. aureus (MRSA) върху MRSA хромогенен агар образува сини колонии (Hou Yu-chao, Li Bing, Brian M. P., Li Lin, Xu Zhen-bo, & Shirtliff M. E., 2015), при култивиране само за 18 часа в аеробна среда при 35 °C (Фиг. 6).         Фиг. 6. S. aureus (MRSA) със сини колонии на Brilliance MRSA хромогенен агар     - 70 - PROCEEDINGS OF UNIVERSITY OF RUSE - 2018, volume 57, book 10.3. Гранада агар (Granada) Granada  средата  е  селективна  и  диференциална  хранителна  среда.  Използва  се  за скриниране и идентифициране на стрептококи от група В – Streptococcus agalactiae, при инкубация  18-24  часа  (De  La  Rosa-Fraile,  M.,  2003).  Идентификацията  на  група  В  - Streptococcus е ясна и се основава на откриване на гранадаен, червен пигмент, специфичен за тези микроорганизми.        Фиг. 7. Колонии на S. agalactiae на Granada агар  Хромогенна среда Strepto B ID Тази хромогенна среда е за откриване на стрептококи от група В. Има данни за нейната по-висока чувствителност в сравнение със средата на Гранада или селективен кръвен агар при идентифициране на S. agalactiae (Morita, T., Feng, D., Kamio, Y., Kanno, I., Somaya, T., Imai, K., Inoue, M., Fujiwara, M., & Miyauchi, A., 2014).        Фиг. 8. S. agalactiae с червени колонии сред смес от други стрептококи и ентерококи  ИЗВОДИ Диференциално-диагностичните  среди  дават  възможност  за  идентифициране  и диагностициране  на  отделни  микробни  групи  или  даже  видове  от  останалите  микробни култури. В  много  изследвания  хромогенните  среди  показват  доказано  предимство  пред конвенционалните  диференциални  среди,  тъй  като  в  тях  става  по-бързо,  по-лесно  и по-сигурно откриването на целевите микроорганизми. Употребата на хромогенни среди вероятно през следващите години ще бъде насочена към по-широк диапазон от патогени, особено за скрининг на резистентни форми, като ще се включват и нови хромогенни субстанции.  