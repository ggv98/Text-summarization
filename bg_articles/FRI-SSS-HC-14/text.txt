 ВЪВЕДЕНИЕ Появата на човешкия коронавирус постави света в нова пандемия. В човешкото тяло вирусът причинява заболяване, характеризиращо се с недостиг на въздух, треска и пневмония, което може да бъде фатално при уязвими индивиди. Предава се, чрез вдишване на аерозолни капчици и взаимодействие със замърсени повърхности (Atzrodt, C. L., Maknojia, I., M. Carthy, R.,  Oldfield,  at  al.,  2020).  От  началото  на  2020  г.  тревожни  новини  свързани  с разпространението на COVID-19 съобщават в Италия, Гърция, Испания, Франция и много други страни от Европа и света. Веднага започват ограничителни мерки, за да се намали разпространението на пандемията и да не се претоварят националните здравни системи. Политиката на ограничителните мерки за спиране на пандемията беше международно приета реакция и придържането към тях се оказва ефективно. Общите ограничителни мерки, имат сериозни последици за психическото равновесие, икономиката и заетостта на хората. Мерките за  защита  срещу  вируса  засягат  сериозно  нормалното  функциониране  на  здравните  и психично-здравните служби (Ploumpidis, D., 2020). Тъй като се наблюдава увеличаване на психичните проблеми и сериозно влошаване на здравето се налага укрепване на обществените услуги, свързани с психичното здраве. Правителствата по света реагират  на пандемията причинена от тежък остър респираторен синдром с безпрецедентни политики, насочени към забавяне темповете на растеж на заболеваемостта. Много от мерките, като затваряне на училища и ограничаване на населението в домовете им, налагат големи и видими разходи за обществото (Hsiang, S., Allen, D., Annan-Phan, S., еt al, 2020).  COVID-19  причинява  непреодолимо  психосоциално  въздействие  върху  цялото човечество. Маргинализираната общност, особено тези свързани с употребата на вещества, са особено уязвими за заразяване с инфекция, а също така се допуска, че ще страдат от по-голямо психосоциално бреме. Тук се анализира сложната двупосочна връзка между COVID-19 и  28 Докладът е представен на студентската научна сесия на 19.05.2021 г. в секция „Здравни грижи“  с оригинално  заглавие  на  български  език:  ПАНДЕМИЯТА  И  НЕЙНОТО  ВЛИЯНИЕ  ВЪРХУ  ХОРАТА, ЗАВИСИМИ ОТ ПСИХОАКТИВНИ ВЕЩЕСТВА И АЛКОХОЛ.   - 162 - PROCEEDINGS OF UNIVERSITY OF RUSE - 2021, volume 60, book 8.5. пристрастяването. Хората със зависимост са изложени на по-голям риск от по-лош резултат от COVID-19. През този  период има прилив на пристрастяващи поведения (както нови, така и  рецидиви),  включително  поведенческа  зависимост.  Пристрастените  хора  са  особено изправени пред трудности при достъпа до здравни услуги, които ги правят склонни да набавят наркотици  по  всякакви  начини  дори  и  незаконно.  COVID-19  и  зависимостите  са  двете пандемии, които са на ръба на сблъсък, причиняващи  голяма заплаха за общественото здраве. Трябва да се положат всички усилия, за да се информира обществеността за пагубните ефекти при наличие на зависимост върху прогнозата за COVID-19 (Dubey, M. J., Ghosh, R., Chatterjee, S., еt al, 2020). Въздействието на продължаващата пандемия на COVID-19 върху уязвими групи от пациенти, страдащи от нарушения на употребата на вещества, се очаква да бъде огромно и съответните опасения бяха повдигнати от самото начало на пандемията от много експерти по целия свят. Психосоциалниятдистрес, финансовата несигурност и физиологичните проблеми, свързани с кризата с COVID-19, могат да бъдат особено рискови  за тази група пациенти (Yazdi, K., Fuchs-Leitner, I., Rosenleitner, J., еt al, 2020).  Физическото здраве не е единствената област, засегната от избухването на пандемията на вируса SARS-CoV-2. Има и други последици, които са засегнали в световен мащаб много милиони  на  други  нива,  а  именно:  обществено,  политическо,  икономическо  и  културно (Chodkiewicz, J., Talarowska, M., Miniszewska, J., 2020).  Глобалните  мерки  за  „блокиране“  и  социално  дистанциране,  предизвикани  от пандемията  на  COVID-19,  доведоха  до  безпрецедентни  социални  промени,  включително внезапното, временно затваряне на лицензирани места и значителни промени в свободното време и практики за прием на алкохол (Nicholls, E., Conroy, D., 2021).  Нараства загрижеността за увеличаване на приема на алкохол и свързаните с алкохола вреди. Тези опасения са в резултат от въздействието на прекомерната консумация на алкохол по  време  на  COVID-19  и  разстройствота  от  употребата  на  алкохол,  както  обостряне  на  психичнитеи незаразни болести. Необходимо е да бъдат предприети всички адекватни мерки за предотвратяване на увеличаването на проблемите, свързани с алкохола. В същото време здравните служби също трябва да се подготвят за такова потенциално увеличение, като същевременно се адаптират към изключителните обстоятелства,предизвикани от пандемията (Ramalho, R., 2020).  Тъй като COVID-19 се сближава с епидемиите от самота и пристрастяване в САЩ, както експертите  по  обществено  здраве,  така  и  по  психично  здраве  прогнозират  драстично нарастване на употребата на вещества и влошаване на психичното състояние (Horigian, V. E., Schmidt, R. D., Feaster, D. J., 2021).  Вредата от злоупотребата с алкохол и психоактивни вещества е повече от сериозна пречка в ежедневието. Вредната алкохолна консумация най-общо причинява увреждане на физическото и психическото здраве. Употребана вещества се базирана отношението на хората към ежедневните им задължения и готовността да се справят с тях. Част от хората, които са по-чувствителни  изпитват  по-  големи  трудно  да  се  справят  с  негативните  емоции  и ограничения. Зависимостта може пряко да бъде свързана с начина на живот в големите градове. Засиленото чувство на самота, може да доведе до употреба на алкохол. Ако в грижите за семейството и отглеждането на децата се е разчитало на помощта на роднини и приятели, то те са усещали, че не са сами, сигурност, загриженост и увереност. Хората с подобни проблеми преди пандемията ги решават посредсвом разговори с близки и приятели, членуване в клубове, разходки сред природата, консултации с психолог и др., а това със сигурност е по-здравословно и води до реалното разрешаване на проблемите и задачите в ежедневието им (https://www.mh.government.bg/).  В  условията  на  пандемия  и  социални  ограничения, контактите с приятели и близки, посещения в клубове, разходки сред природата са ограничени  и  всеки трябва да се справя сам, изолиран от близките си, а това от своя страна може да доведе до обостряне и рецидив на зависимостта.      - 163 - PROCEEDINGS OF UNIVERSITY OF RUSE - 2021, volume 60, book 8.5. ИЗЛОЖЕНИЕ Във  връзка  с  прогнозираната  задълбоченост  на  зависимостите  от  алкохол  и психоактивни вещества в резултат от продължителната пандемична обстановка и наложените мерки в световен мащаб е проведено  проучване, за влиянието на ограничителните мерки върху  хода  на  болестта  при  зависими  пациенти.  Оценено  е  въздействието  на  различни фактори, свързани с COVID-19 (физиологични, психосоциални, икономически и други) върху личния живот и хода на заболяването на пациентите чрез анкета. Анкетната карта е създадена от изследователския екип за конкретното научно изследване. Проучването е осъществено след официално получено разрешение от управителя на лечебното заведение. Анкетирани са 50 пациента, хоспитализирани в ЦПЗ гр. Русе - Отделение за зависимости за периода от м. март до м. май 2021г. Анкетната карта се състои от осем затворени въпроса. Изследването е доброволно и анонимно. Резултати от изследването: В анкетното проучване участват 64% (32n) мъже и 36% (18n)  жени.  По-големия  дял  на  мъжете  се  обяснява  от  факта,  че  в  изследваната  група преобладават пациенти с доказана  алкохолна зависимост, която принципно е по- характерна при мъжете.  На фиг. 1 е показан възрастовия профил на респондентите.    Фиг. 1. Възрастов профил на анкетираните  От  анализа  на  възрастовия  профил  на  пациентите  с  алкохолна  и  зависимост  от психоактивни вещеста прави впечатление, че в активна, работеща възраст  (30 – 60 години) са общо 66%, като 30% са на възраст между 41 – 50 години. На фиг. 2 е представена реалната работна заетост на изследваните лица.   Фиг.2. Работна ангажираност  В  периода  на  изследване  от  всички  50  респондента:  24%  са  безработни,  16%  са пенсионери, 22% продължават да работят, а значителен дял  (38%) са спрели да работят, заради пандемичната обстановка в страната. Това е сериозен проблем за хората в активна възраст с доказани зависимости и последващите икономически и емоционални последици за тях. Редица изследвания доказват негативното влияние на социалната дистанция и  изолация върху психичното здраве като цяло, като се подчертава опастността и особената уязвимост за   - 164 - PROCEEDINGS OF UNIVERSITY OF RUSE - 2021, volume 60, book 8.5. хората с доказани зависимости. На фиг.3 е отразено влиянието на ограничителните мерки върху емоционалното състояние на участвалите в изследването лица.   Фиг. 3. Отражение на социалната изолация върху емоционалното състояние  Наложените ограничителни мерки и продължителната социалната изолация се отразила негативно на много голям дял  80% (40n) от изследваните пациенти със зависимости. Едва на 18% (9n) пандемията не се отразява негативно на емоционалното им състояние. В  резултат  на  негативното  влияние  на  ограничителните  мерки  64%  от хоспитализираните  зависими  лица,  съобщават,  че  са  увеличили  приема  на  алкохол  и психоактивни вещества. Само на 28% от всички изследвани пандемията не се е отразила върху зависимостта им.   Интересни са отговорите на въпроса „Кои са основнте причини за злоупотребата Ви с вещества водеща до зависимост?“ , отразени във фигура 4.            Фиг. 4.  Видове зависимости  Алкохолът е най-често използваното психоактивно вещество, от изследваните лица 68% са  с  алкохолна  зависимост,  а  22%  към  психоактивни  вещества  и  10%  са  със  смесена зависимост. Голям дял (40%) съобщават за продължителността на зависимостта от 2 – 5 години, 34% със доказана зависимост между  5 – 10 години, а 14% са над 10 годиини. Само 12% са посочили, че зависимостта им датира от преди 2 год. Най-голям дял (50% ) от анкетираните посочват влиянието на близки и приятели, като причина за развитата зависимост. Не малка част (30%) посочват като причина семейството си. Оценките,  осъществени  по  време  на  пандемията  показват  повишена  психосоциална симптоматика  и  предполагат,  че  симптомите  могат  да  се  влошат  след  пандемията. Констатациите подчертават значението на превенцията и интервенцията за справяне с тези проблеми на общественото здраве (Horigian, V. E., Schmidt, R. D., Feaster, D. J. 2021).   ИЗВОДИ Пандемията оказва своето негативно  влиание върху всички групи от населението, но особено уязвими са лицата с  психични заболявания и зависими към психоактивни вещества и   - 165 - PROCEEDINGS OF UNIVERSITY OF RUSE - 2021, volume 60, book 8.5. алкохол. Констатациите от настоящото изследване, базирани на реални данни за пациента, потвърждават очакваните негативни последици от пандемията върху лицата със зависимости. От решаващо значение и особено предизвикателни обстоятелства за хората със зависимости се оказват влиянието на психосоциалните фактори –ограниченията, изолацията, загубата на работа  и  икономическите  последици.  Чрез  настоящото  проучване    беше  установено,  че прилаганите мерки на социална изолация срещу разпространението на COVID-19 влиаят пряко  на  зависимите  пациенти,  на  тяхното  физическо  и  емоционално  състояние,  като причиняват  щети  на  поведението,  хода  и  прогнозата  на  заболяването.  Установи  се,  че употребата на алкохол и психоактивни вещества се е увеличила значително при хората с доказана  от  години  зависимост.  Увеличаването  на  приема  на  алкохол  и  психоактивни вещества  неимуверно  ще  доведе  след  себе  си  неблагоприятни  междуличностни, професионални,  психоцоциални  и  здравни  въздействия,  докато  светът  се  опитва  да  се възтанови от настоящата пандемична криза.  Все още ограниченията в голяма част от света продължават и едва след приключването на пандемията ще се констатира очакваното негативно влияние на продължаващите повече от една година мерки върху по-голям обхват  от  населението.  Интерес за специалистите от различни медицински направления ще бъдат оценките и констатациите на психичното и физическото здраве на по-широк обхват на изследванията, включитено на здрави, пълноценно развиващи се и работещи хора преди пандемията. Специалистите по обществено здраве насърчават превенция и навременната интервенция, особено при по-уязвимите рискови групи.   