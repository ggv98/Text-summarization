 ВЪВЕДЕНИЕ Електрическата енергия се използва широко в индустриалните обекти от десетилетия. Ефективното  ѝ  преобразуване в  технологичните уредби, в  условията на  непрекъснато нарастване на енергопотреблението, е основен акцент в съвременните технически системи. Металургията е промишлен сектор, който се характеризира с голям разход на енергия. Използваните основни съоръжения са  топилните пещи,  които  обикновено са  с  голяма  мощност  (няколко  стотици/хиляди  kW).  Тя  определя  количеството  на  консумираната електрическа енергия.   Енергийната ефективност на пещите може да се повиши след изследване и анализ на енергопотреблението и  технико-икономически обоснован избор  на  подходящо решение (Belgaum Foundry Cluster, Kermeli, 2016).  Целта на доклада е да представи резултати от изследване на консумираната електрическа енергия от топилна пещ за цветни метали.      ИЗЛОЖЕНИЕ Характеристики на изследвания обект Изследванията са проведени в промишлен обект за производство на изделия от цветни метали  за  машиностроенето.  Разтопяването  на  метала  се  извършва  в  топилни  пещи (индукционни тигелни) с необходимите характеристики. Получената течна маса се разпределя чрез    поточно разливно устройство, собствена разработка. По  този  начин  се  постига намаляване на технологичното време за леене и се повишава ефективността и точността на технологичния процес.  Използваните в обекта индукционни пещи (фиг.1), допълнителни технически системи и пречиствателни съоръжения са реновирани, с цел повишаване ефективността, надеждността и безопасността.  15 Докладът е представен на студентската научна сесия на 14 май, 2021 г. в секция Технически и природни науки с оригинално заглавие на български език: ИЗСЛЕДВАНЕ ПОТРЕБЛЕНИЕТО НА ЕЛЕКТРИЧЕСКА ЕНЕРГИЯ ОТ ИНДУСТРИАЛЕН МЕТАЛУРГИЧЕН ОБЕКТ.   - 75 - PROCEEDINGS OF UNIVERSITY OF RUSE - 2021, volume 60, book 11.3. Контролът на качеството на получения разтопен метал се извършва чрез спектрален анализ, с  помощта на  собствен сертифициран апарат. Той  периодично преминава през метрологичен контрол, с цел осигуряване на необходимата точност на резултатите от анализа на продукцията. В промишления обект се извършва допълнителна механична обработка на металните изделия и се контролира качеството им. Инсталирани  са  също  спомагателни  уредби  като  вентилация,  осветление, пречиствателни съоръжения и др. Мощността им е по-малка от тази на основните съоръжения.   Фиг.1. Индукционна пещ за цветни метали.  Електрическата енергия се измерва със статични електромери, монтирани стационарно на  изводите  на  трансформаторите, захранващи  съоръженията. Електромерите записват информацията за количеството и параметрите на консумираната електрическа енергия. Изследване на потреблението на електрическа енергия Изследван е силов трансформатор за захранване с електрическа енергия на индукционна пещ. Масата на разтопения метал може да бъде до 600 kg. Номиналната активна мощност на електронния преобразувател, който захранва индуктора (намотката на индукционната пещ), е 400 kW. Преобразуването се извършва по следния начин. Трифазното променливо напрежение от захранващия трансформатор се изправя чрез токоизправител, филтрира се и отново се преобразува в променливо чрез инвертор. Тези три блока – токоизправител, филтър и инвертор формират електронния преобразувател. На изхода му се получава напрежение с по-висока честота (няколко стотици Hz или няколко kHz) от тази на мрежата 50 Hz, за захранване на индуктора на пещта. Изследването  се  провежда  чрез  количествени  показатели,  които  характеризират енергоосигуряването на технологичните процеси в промишлените обекти (Stefanov, St., V. Ruseva, 2010, Gönen, 2014). Количеството консумирана електроенергия от индукционните пещи, може да се използва и за изследване на тяхната енергийна ефективност. Това се отнася за всички производствени съоръжения (Iliev, 2011).    - 76 - PROCEEDINGS OF UNIVERSITY OF RUSE - 2021, volume 60, book 11.3. Общото  количество  консумирана  активна  електрическа  енергия  от  силовия трансформатор на пещта, за една календарна година, е 600 252 kWh. Производственият обект работи на  сменен режим и  електрическата енергия се използва през цялото денонощие. Отчитането и заплащането на този вид енергия, за индустриалните обекти, се извършва чрез три  тарифни  зони:  нощна,  дневна  и  върхова  (ENERGO-PRO  Sales  AD).  Цената  на електроенергията, консумирана през всяка от тарифните зони, е различна, като най-висока е за върховата зона, а най-ниска – за нощната. Целта на тарифното зониране и диференциране на цените е да се стимулират потребителите да организират дейностите и графика на работа на  електрическите  уредби  и  консуматори  така,  че  по-равномерно  да  се  разпредели електропотреблението в денонощието (Stefanov, St., V. Ruseva, 2010). По този начин загубите на електрическа енергия ще се намалят и ще се повиши надеждността и ефективността на електрическите уредби  и  съоръжения.  Разпределението  по  тарифни  зони  на  общото количество консумирана електроенергия от силовия трансформатор на индукционната пещ, за една година, е представено на фиг.2.    W26,07 %31,36 %42,57 %1 2 3 Фиг.2. Разпределение на консумираната активна електрическа енергия (W, %),  за една календарна година, по тарифни зони: 1 – нощна, 2 – дневна, 3 - върхова.  Стойностите показват, че в часовете на дневната зона (07:00-08:00 ч., 12:00-20:00 ч. и 22:00-23:00 ч., за лятното часово време; 06:00-08:00 ч., 11:00-18:00 ч. и 21:00-22:00 ч., за зимното часово време) използваната електроенергия е 42,57 % или 255 504 kWh от общото годишно  количество  600 252  kWh.  Този  дял  е  1,63  пъти  по-голям  в  сравнение  с електропотреблението през периода на върховата зона (08:00-12:00 ч. и 20:00-22:00 ч., за лятното  часово  време;  08:00-11:00  ч.  и  18:00-21:00  ч.,  за  зимното  часово  време). Консумираната електрическа енергия през  нощната тарифна зона е  31,36 %  от общото годишно количество, което е с 11,21 % по-малко от стойността за дневната тарифна зона. Нощната зона е в интервалите 23:00-07:00 ч., за лятното часово време, и 22:00-06:00 ч. за зимното часово време. Количеството електроенергия, консумирана в тази зона, е само с 5,29 % по-голямо от това за върховата. Стойностите за трите тарифни зони (фиг.2) показват, че може да се търсят варианти за разпределение на електропотреблението в денонощието така, че да се постигне по-голяма ефективност на електрическите уредби, по-малки загуби и по-малка обща сума за заплащане на консумираната електрическа енергия.  Годишният товаров график на разглеждания трансформатор, захранващ индукционна тигелна пещ, е представен на фиг.3. Характерна особеност на изменението на активната електрическа енергия  е,  че  най-малките  общи  количества  за  трите  тарифни  зони  са регистрирани през месеците май (най-малката стойност – 27 672 kWh) и август. За другите два летни месеца – юни и юли, електропотреблението е приблизително колкото и през февруари и март. Стойностите за тези четрири месеца са в интервала (54 036...58 608) kWh и са на второ   - 77 - PROCEEDINGS OF UNIVERSITY OF RUSE - 2021, volume 60, book 11.3. място  след  стойността  за  януари,  която  е  най-голямата  за  годината  –  66 468  kWh. Представените особености в товаровия график вероятно в най-голяма степен се дължат на изменения в обема на поръчките и режима на работа на пещта. Влияние оказват и топлинните загуби, които зависят от температурата на околната среда и от други фактори.    W, kWh7000060000500004000030000200001000001 2 3 4 5 6 7 8 9 10 11 12month1 2 Фиг.3. Изменение на консумираната активна електрическа енергия (W, kWh),  за една календарна година, по месеци (month) и тарифни зони: 1 – нощна, 2 – дневна, 3 – върхова; 4 – общо за трите зони.  Електропотреблението за всеки месец е най-голямо в периода на дневната тарифна зона, като  единственото  изключение  е  месец  септември.  Тогава  най-голямо  количество електрическа енергия е консумирана през нощната тарифна зона. Това се дължи на факта, че в часовете на тази зона индукционната пещ е работила интензивно. За голяма част от месеците е  характерно,  че най-малко електропотребление е реализирано в  часовете на  върховата тарифна зона. Регистрирани са и някои изключения – месеците април, май и ноември. За последните два месеца количествата електрическа енергия през върховата и нощната зони са близки по стойност, а за април близките стойности са през върховата и дневната зони. Тези особености се дължат на работните режими на пещта, които се определят от динамиката на поръчките и интензивността на зареждане с материали за топене. Друга особеност на годишния товаров график (фиг.3) е, че месечните стойности на консумираната активна електрическа енергия през дневната тарифна зона в голяма степен определят общите месечни количества електроенергия. Наблюдават се някои изключения – за месеците март, ноември и  декември. Влиянието на електропотреблението през дневната тарифна зона  върху характера на  годишното изменение на  общото количество активна електрическа енергия може да се обясни с разпределението на енергията по тарифни зони (фиг.2). Вижда се, че с най-голям дял е консумираната електроенергия през дневната тарифна зона. Този факт е силно изразен за трите месеца - март, ноември и декември, като за тях е характерно, че електропотреблението през нощната и върховата тарифни зони е почти еднакво по стойност, но е почти два пъти по-малко от това за дневната зона.  Обща представа за натоварването на електрическите съоръжения може да се получи чрез определяне стойността на коефициента на използване за единични товари к  или за групови итовари К  (Stefanov, St., V. Ruseva, 2010, Gönen, 2014). Този показател на товаровите графици и  - 78 - PROCEEDINGS OF UNIVERSITY OF RUSE - 2021, volume 60, book 11.3. е  основен,  защото се  използва  за  определянето и  на  други  количествени показатели. Стойността на коефициента на използване на индукционната пещ за годишния товаров график к  се получава по формулите  игр 𝑊          к = с ;                   р =  ,                                         (1) иГ ср 𝑇нкъдето р  и р  са, съответно, средната и номиналната активни мощности (товари), kW, с нза определен период от време Т, h; W – отчетената електрическа енергия от електромера за активна електроенергия, kWh, за същия период от време Т, h. След изчисленията се получава к  = 0,65. Тази стойност показва, че натоварването на игелектрическата пещ може да се оптимизира, за да се използва по-ефективно.  ИЗВОДИ  Проведеното изследване на консумираната активна електрическа енергия от топилна индукционна пещ за цветни метали показва, че: 1. Консумираната електрическа енергия не се изменя равномерно през годината, като минималното количество е регистрирано през месец май - 27 672 kWh, а максималното – през месец януари - 66 468 kWh. 2. Общото годишно  количество консумирана електрическа енергия  се  разпределя неравномерно по тарифни зони – 42,57% през дневната, 31,36% през нощната и 26,07% през върховата зона. 3. Наблюдавани са особености в изменението на годишния товаров график, които могат да  бъдат  обяснени  с  влиянието  на  режима  на  работа (интензивност  на  поръчките и организирането на технологичните процеси във времето), начина на зареждане на пещта и топлинните загуби в околната среда. 4. Стойността на коефициента на използване на товаровия график к  = 0,65 и характера игна изменение на електрическата енергия показват, че е необходимо разработване и прилагане на обосновани технико-икономически решения за по-равномерно натоварване (изравняване на товаровия график), с цел намаляване на загубите и повишаване на енергийната ефективност на пещта и надеждността на уредбите.  