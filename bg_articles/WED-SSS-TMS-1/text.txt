 ВЪВЕДЕНИЕ Производството на отделни компоненти в автомобилостроенето e възпрепятствано от множество  фактори.  Те  се  наблюдават  от  началното  проектиране,  през  изработката  им, проверка на тяхната функционалност, до момента в който те влизат в експлоатация. Поради сложността на изработката им, някои елементи изискват допълнителни доработки, а това коства много средства и време на производителите. Това налага и използването на софтуерен продукт с висока степен на гъвкавост. Точно такъв CAD софтуерен продукт ни предоставя и френската фирма Dassault Systems. Архитектурата на CATIA V5 е на модулен принцип, като тя включва набор от модули, съответстващи на конкретни инженерни задачи или процеси (Petrova, Ts., 2016). Благодарение на общия потребителски интерфейс във всички платформи разходите се свеждат до минимум, а ефективността от въвеждане на нови възможности за разширяване обхвата на използване се повишава максимално. Платформата на CATIA V5 осигурява виртуално тримерно пространство, в което може да се създаде триизмерен обект. Също така този обект може да се подложи на симулативен структурен анализ, по метода на крайните елементи . Тези характеристики на CAD продукта са  от  изключителна  важност  за  създаването  на  автомобил  от  тип  „прототип“,  поради скъпоструващите  операции  за  изработването  на  единични  бройки.  За  провеждането  на изследването и изготвянето на доклада, бяха използвани два основни модула: Part Design и                                                  1 Докладът е представен на студентската научна сесия на 16.05.2018 в секция „Транспорт и машинознание“ с оригинално заглавие на български език: ПРОЕКТИРАНЕ И ИЗСЛЕДВАНЕ НА ЕЛЕМЕНТ ОТ ОКАЧВАНЕТО НА ПРОТОТИП DTT-3, С ПОМОЩТА НА CATIA V5.   - 10 - PROCEEDINGS OF UNIVERSITY OF RUSE - 2018, volume 57, book 4.1. Generative  Structural  Analysis.  Съответно  “Part  Design”  за  изработване  на  3D  модела  на елемента и “Generative Structural Analysis” за изследване на елемента.  ИЗЛОЖЕНИЕ Основни технически характеристики на прототипа DTT-3 Прототипът DTT-3 (Фиг. 1) е разработен от отбор „Автомобилист“, като основната цел е подобряване на енергийната ефективност. Тя зависи пряко от общото тегло на прототипа. Целта на направеното изследване е оптимизиране на теглото, на един от най-тежките елементи в прототипа.   Фиг. 1 Триизмерен модел на прототип DTT-3  Техническите характеристики описващи прототипа са следните:   Собствена маса на прототипа: 30kg   Маса на пилота: 50kg   Максимална скорост: 36km/h   Време за спиране от 36 до 0km/h: 2,78s   Спирачен път от 36 до 0km/h: 13,89m   Максимално ускорение, при равнозакъснително движение: 3,6 m/s2   Диаметър на колелата: 0,48m Това са необходимите данни за провеждане на изследването на елемента от окачването.  Проектиране на елемента от окачването на прототипа DTT-3 Този елемент от окачването е един от най- натоварените в прототипа (Фиг. 2). Той служи за изменение на посоката на движение на прототипа, монтиране на спирачният апарат и колелото към него. Поради изброените му потребности, неговата конструкция е с висока сложност на проектиране. Елементът трябва да запази своята работоспособност и при най- тежки условия на работа. Максималното  ускорение при равнозакъснително движение на прототипа, е моментът в който той е най-натоварен. Поради тази причина елементът се изработва и с няколко наброй оребрения, за да се повиши неговата якост (Prof. Univ, S. T. P., 2016). В предвид се вземат и технологичните ограничения на технологията за отливане на елемента. След като бъде проектиран 3D модел на елемента, трябва да се определи материала от който ще бъде изработен, като в случая е алуминиева сплав. В отделен прозорец се въвеждат техническите характеристики на материала (Фиг. 3), от който ще бъде отлята конструкцията на проектираният елемент.    - 11 - PROCEEDINGS OF UNIVERSITY OF RUSE - 2018, volume 57, book 4.1.  Фиг. 2 Проекции на проектираният елемент   Фиг. 3 Технически характеристики на материала 1- Модул на еластичност от I-ви род; 2- Коефициент на Поасон; 3- Плътност; 4- Коефициент на линейно температурно разширение; 5- Граница на провлачване  Ограничаване степените на свобода на елемента За да може да се изследва елемента е нужно да се използва модула Generative Structural Analysis. Първата стъпка е да се ограничат степените на свобода. Правилното определяне на степените на свобода, на всички места по елемента, е определящо за получаването на коректни резултати. Общият брой на степените на свобода са 6, като 3 от тях са преместванията в трите направления, а другите 3 са завъртанията около осите. Като за този елемент, местата на които се поставят ограничения на степените на свобода са 3 (Фиг. 4). На тези места елементът се закрепва,  към  останалите  механизми  на  прототипа.  На  трите  отвора  се  ограничават завъртанията около ос X и Y, позволява се завъртане само по ос Z. Също така на трите отвора се ограничават преместванията по X и Y, а на долният от двата съосни отвора се ограничава преместването и по Z.   - 12 - PROCEEDINGS OF UNIVERSITY OF RUSE - 2018, volume 57, book 4.1.  Фиг. 4 Ограничаване на степените на свобода  Изследване на елемента, при пълно натоварване За целта на изследването определянето на силите и моментите и техните посоки, които действат на елемента. Момента в отворите за закрепване на спирачния апарат, който възниква при внезапно спиране, е с посока еднаква на посоката на въртене на колелото. Той действа с 60Nm, спрямо оста на колелото. Натоварването на оста на колелото от инерционната сила на прототипа е 250N по оста X, обратна на посоката на движение. Заради изместеният център на тежестта, по-голяма тежест е приложена на предните колела. Максималната сила на тежестта, приложена към оста на колелото, е 350N по ос Z.   Фиг. 5 Прилагане на силите и моментите действащи върху елемента от окачването      - 13 - PROCEEDINGS OF UNIVERSITY OF RUSE - 2018, volume 57, book 4.1. Получени резултати След задаване на всички нужни ограничения и сили, програмата обработва данните и извежда резултатите. Опасните зони са обозначени в червен цвят (Фиг. 6). Като максималното получено гранично провлачване се получава, под горния отвор за закрепване на спирачния апарат. Получено е максимално гранично провлачване от 1,482.108 Nm2 (Zamani, N. G., 2012). Максимално допустимото гранично провлачване се задава в техническите характеристики на материала, от който ще бъде изработен елемента. Зададената стойност е 3,45.108 Nm2, което е около 2 пъти и половина по-голямо от получената максимална стойност.  Фиг. 6 Резултати от изследването за максимално гранично провлачване  Софтуерният продукт също така ни предлага резултати от преместванията (Фиг. 7), възникнали  от  приложените  сили  и  моменти  (Weaver,  J.  M.,  Zamani,  N.  G.,  2012). Изместванията  в  детайла  се  изобразяват,  чрез  малки  стрелки  показващи  посоката  на преместване и оцветени в съответните цветове, спрямо големината на изместването. Най-голямо преместване се получава в края на оста на колелото, а то е 1,264mm. Резултата от това преместване е завъртане на ъгъла на колелата, в порядъка на по-малко от 1 градус.   Фиг. 7 Резултати от изследването за максимално изместване на точка   - 14 - PROCEEDINGS OF UNIVERSITY OF RUSE - 2018, volume 57, book 4.1. ИЗВОДИ  Изводите които може да направим, от направеното изследване, са следните:   Елементът ще издържи, при пълно натоварване на окачването, получено в резултат на внезапно спиране.   Формата на елемента се определя в по-голяма степен от технологичните ограничения, спрямо натоварването. Понеже изработването му се осъществява, чрез отливане. При отливане на детайл тънкостенността е от определящо значение, за качеството на отливката.   Изместването на оста на колелото е пренебрежимо малко и няма да окаже влияние на движението  на  прототипа,  както  вече  беше  споменато  ъгъла  на  изместване  е  в порядъка на по-малко от 1 градус.   Теглото на елемента може да бъде оптимизирано, като се отнеме материал от зоните с по-малки напрежения , които са оцветени със син цвят, и чрез премахване на някои оребрения.  ACKNOWLEDGMENTS The present document has been produced with the financial assistance of the Project № 2018 RU-07.  