 ВЪВЕДЕНИЕ Надбъбречните  жлези  са  разположени  върху  горния  полюс  на  бъбреците.  Всеки надбъбрек се състои от две части: кортикална част или кора и медула или сърцевина. Най-външната е зона гломерулоза, в която се произвеждат минералкортикоидите. Средната е зона фасцикулата,  в  която  се  продуцират  глюкокортикоидите,  а  най-вътрешната  е  зона ретикуларис, в която се синтезират  полови хормони. Надбъбречните жлези отговарят за поддържане на съдовия тонус и кръвното налягане и за множество различни процеси в организма, сред които правилната работа на имунната система. Основните крайни продукти на производството на надбъбречната жлеза – алдостерон и кортизол, имат изключително голямо значение. Целият синтез започва от холестерола, който е в основата на стероидните хормони и преминава през сложна верига от преустройства. Една от най-важните е свързана с ензима 21-хидроксилаза, който служи за превръщане на 17-ОН прогестерон в по-следващи продукти във веригата и от там за производство на кортизол и алдостерон (Nimkarn, S., Lin-Su, K., Berlind, et al., 2007). Когато има нарушения във функционирането на ензима 21-хидроксилаза,  силно  намалява  производството  на  кортизол  и  алдостерон  и  тяхната бионаличност,  поради  което  организмът  реагира  с  покачване  на  нивото  на  АКТХ  от хипофизата. Той се покачва бързо, понякога с екстремни темпове и като страничен ефект от това се покачват надбъбречните мъжки полови хормони. Те са независими от производството на кортизол и алдостерон (Elenkova, A., Zaharieva, S.,  Matrozova, J et al.., 2019).  Вродената надбъбречна хиперплазия (ВНХ) е позната още от 19-ти век, но до по-пълното разбиране за нея се достига едва в средата на 20-век, когато е описана като автозомно-рецесивно заболяване и е изяснено естеството на хормоналните промени. ––(Bongiovanni, A., Root, A., 1963). През 1984 White, New и Dupont съобщават за първи път, че причина за заболяването е мутация в гена за CYP21. ВНХ като резултат от дефицит на ензима 21- 19 Докладът е представен на студентската научна сесия на 19.05.2021 г. в секция „Здравни грижи“  с оригинално заглавие на български език: ВРОДЕНА НАДБЪБРЕЧНА ХИПЕРПЛАЗИЯ – ПРОБЛЕМИ ПРЕД ПАЦИЕНТИТЕ В БЪЛГАРИЯ.   - 115 - PROCEEDINGS OF UNIVERSITY OF RUSE - 2021, volume 60, book 8.5. хидроксилаза се характеризира с дефицит на кортизол, с или без дефицит на алдостерон и с излишък на андрогени. Формата със солева загуба представлява 70% от всички случаи на заболяването, а формата с проста вирилизация – 30%. Некласическите форми на заболяването се срещат с честота от 1:100 (White, P., New, M., Dupont, B.,1984).  Дефицита на 21-хидроксилаза може лесно да бъде доказан още при самото раждане, защото стойностите на субстрата преди него – 17-ОН прогестерона, силно се покачват. Над 90% на ВНХ се дължат на дефицита на този ензим или на намалена негова секреция; чисто клинично има два фенотипа – класическия, който се нарича още тежка форма и може да бъде сол-губеща или обикновена верилизираща форма. Формата със загуба на сол, която е около 2/3  от  всички  пациенти  с  тежка  форма,  показва,  че  е  засегнато  и  производството  на алдостерона, освен кортизол, което води до хипонатриемия и хиперкалиемия. (Pang, S., Clark, A.,  1993).  При  простата  верилизираща  форма  алдостерона  обикновено  е  в  нормални количества и тази форма започва по-късно и не би била открита още при раждането или скоро след него, ако не се предприемат специални мерки. Съществува още една форма, която е по-непозната и едва в последните 5-10 години започва да й се обръща внимание Това е така наречената лека форма с късно начало (некласическа), среща се по-често – от 1/100 до 1/200 живородени. При тази форма активността на 21-хидроксилазата е запазена от 20% до 50%, няма  солева  загуба,  но  нивото  на  надбъбречните  андрогени  е  леко  завишено. (https://msdmnls.co/2QSSs6S) Последиците от ВНХ са солева криза, протичаща с повръщане, подобно на това при пилорна  стеноза,  най-често  от  7  до  20  дни  след  раждането,  придружена  с  отпуснатост, нежелание за хранене, бърза загуба на тегло. Ако не се вземат бързи мерки и не се разпознае заболяването обикновено следва фатален изход. Верилизация – може да бъде в различна степен; при момичетата понякога това е проблем за установяване на пола или може да представлява съвсем лека клиторомегалия, която може да мине незабелязана; наблюдава се срастване на големите срамни устни. При раждането гениталиите на момчетата изглеждат нормално, което може да забави поставянето на диагнозата. Ако е много изразен дефицита, с времето или още при раждането настъпва потъмняване на кожата. При простата верилизираща форма  има  ранен  пубертет  от  натрупването  на  хормоните,  които  предизвикват  първо периферен пубертет, изразен като повишен растеж, увеличено окосмяване, плътен глас и при момчета и при момичета, но могат да отключат и истински ранен пубертет след което крайният ръст остава нисък. С възрастта следват нарушения във фертилитета при жените в резултат на различни биологични (хормонален дисбаланс), механични (свързани с проведени коригиращи операции), психологически и сексуални фактори, като най-засегнати са пациентките със сол-губеща форма на болестта. Менструални нарушения и ановулация се срещат в 30 до 75% от жените с различни форми на ВНХ, като причина за това са повишените нива на андрогените и прогестерона.  Част  от  усложненията  при  някои  от  момчетата  със  сол-губеща  форма  са доброкачествен  тумор  на  тестисите,  намалено  ниво  на  тестостерон,  нарушения  в сперматогенезата.  (Zaharieva,  S.,  2012).  Лечението  трябва  да  започне  рано,  веднага  след поставяне  на  диагнозата  и  представлява  заместване  на  глюкокортикоиди  и/или минералкортикоиди с цел превенция на солева загуба. Това води по обратен механизъм до намаление на АКТХ, а от там намалява 17-ОН прогестерона, като субстрат за производство и на другите андрогени. Медикаментите, които се използват, са Hydrocortisone и Cortineff. Правилно проведеното лечение с глюкокортикоиди намалява стимулацията на андрогенния синтез, риска от последваща вирилизация, осигурява нормално протичане  на менструалните цикли и повлиява инфертилитета. На тези пациенти се извършва постоянно наблюдение и мониториране с измерване – антропометрия, проследяване на кръвното налягане, преценка на дозата, отчитане на пубертета и проследяване на нивата на андрогенни хормони и при двата пола. През първата година след диагностициране е необходимо много стриктно наблюдение между 4 и 10 пъти годишно, след което то се поразрежда до 2 пъти годишно. Прекомерното лечение с кортикостероиди води до развитие на ятрогенен синдром на Кушинг, който е причина за затлъстяване, забавяне на растежа и съзряване на скелета. Недостатъчното лечение води до невъзможност за потискане на АКТХ, последвано от хиперандрогения, вирилизация   - 116 - PROCEEDINGS OF UNIVERSITY OF RUSE - 2021, volume 60, book 8.5. и ненормални темпове на растеж при децата и нисък краен ръст. При някои момичета може да се  наложи  провеждане  на  хирургична  операция за  намаляване  на  размера  на  клитора и реконструкция на вагиналния отвор. Обикновено операцията се извършва между 2 и 6 месечна възраст. Често в по-зряла възраст се налага извършване на още една операция. Най-често срещаните  оплаквания  на  жените  с  некласическа  форма  на  ВНХ  са  хирзутизъм,  акне  и менструални нарушения, като се смята, че лечението  в тези случаи трябва да бъде аналогично на  това  при  синдром  на  поликистозните  яйчници.  Препоръчва  се  употреба  на  орални контрацептиви  при  липса  на  противопоказания  за  тяхното  приложение.  Мъжете  с некласическа форма на ВНХ не подлежат на лечение, освен при спермални нарушения и инфертилитет. (Ivanov, V., V. Kamenova , 2008).  Съгласно  международните  препоръки  при  всички  пациенти  с  класическа  форма  на вродена надбъбречна хиперплазия, които провеждат лечение с глюкокортикоиди, е уместно увеличаване дозата на глюкокортикоидите в стресови ситуации, като фебрилно състояние, гастроентерити с дехидратация, оперативни интервенции особено под обща анестезия, тежки травми и др. Пациентите с класическа форма на вродена надбъбречна хиперплазия, при които се налага лечение, трябва винаги да носят в себе си идентификационен документ, който да предупреждава  за  наличието  на  надбъбречна  недостатъчност.  При  пациенти  с  вродена надбъбречна хиперплазия, които са подложени на умствен и/или емоционален стрес, леко протичащи  заболявания  и/или  преди  рутинни  физически  натоварвания  не  се  налага увеличаване дозата на глюкокортикоидите (Zaharieva, S., 2012). Бременните жени с вродена надбъбречна хиперплазия следва да се наблюдават от ендокринолози с достатъчно опит в областта на заболяването. При установяване на бременност у такива пациентки е необходимо да  се  продължи  терапията  с  хидрокортизон/преднизолон  и  флудрокортизон,  в  дозите, прилагани преди бременността, като в терапиятата трябва да бъде внесена корекция при поява на симптоми или признаци за глюкокортикоидна недостатъчност. При бременни жени с вродена надбъбречна хиперплазия не се препоръчва използване на глюкокортикоиди, които преминават  плацентарната  бариера,  като  дексаметазон.  Наблюдаването  на  такива бременности трябва да се провежда съвместно от акушер-гинеколог и ендокринолог, а при необходимост и от други специалисти (Bachelot, A., Grouthier, V., Courtillot, C., et al, 2017).   ИЗЛОЖЕНИЕ В  настоящият  доклад  се  представя  историята  на  заболяването  на  36  г.  Г.  С.  с Некласическа надбъбречна хиперплазия. Тя е наясно със своето заболяване и предоставя споделената информация за публикуване след писменно информирано съгласие. Родена е през 1984 г., като не се установява никакъв проблем при раждането. Проблем възниква след започване на захранването и, тогава майка й забелязва, че повръща изключително обилно и най-често през нощта. Заведена е на гастроентеролог и по предложение на доктора й са предписани ензими за храносмилане. Г. С. започва много често да боледува от възпаления на горните дихателни пътища и тогава се стига до препоръка за консултация с ендокринолог, който й предписва „Бианабол“. В резултат на приема се наблюдава незабавно покачване на теглото, луноподобно лице и „скриване на очите“, покриване с тъмен мъх лицето и тялото. Майката  самостоятелно  преустановява  приема  на  препарата  и  не  предприема  никакви действия повече. През 1997 г. веднага след първия менструален цикъл (13 г.) се установява нов проблем. Вторият цикъл е оскъден и продължава повече от 60 дни, без изгледи да затихне. Майката завежда Г.  С. на консултация с акушер-гинеколог и при преглед с ехограф  се  установява „микрополикистоза“ – (8-9 малки фоликула във всеки яйчник). След множество изследвания на различни хормони, се препоръчва лечение само с Дуфастон, после с Примолут-Нор и Диане 35 (орален контрацептив). Оралния контрацептив овладява ситуацията и се ползва повече от 5 години, защото при неговото спиране се наблюдава пълно отсъствие на менструален цикъл по 2, 3, 6 месеца. , придружено с оплаквания от моментално наддаване на тегло,  задръжка  на  вода  и  отичане,  много  завишено  окосмяване  и  дори  агресия.  След настояване на майката през 2000 г. е направен първи тест със Синактен за установяване на надбъбречен проблем при следващ ендокринолог. Резултатите са завишени незначително, но   - 117 - PROCEEDINGS OF UNIVERSITY OF RUSE - 2021, volume 60, book 8.5. не е премахван оралния контрацептив при провеждане на изследването. Ендокринологът не обяснява подробно проблема и не е препоръчва смяна на терапията. Изводът до момента е, че без прием на оралния контрацептив ще има липса на менструация и овулация, задържане на вода, хирзутизъм и резки промени в настроението. През 2010 при консултация със трети ендокринолог (платен прием) се правят изследвания за инсулинова резистентност и те се оказват положителни. Започва и допълнителен прием на инсулинов очувствител (Сиофор), както и на Инофолик (фолиева киселина и инозитол) с положително въздействие върху килограмите. През 2011 Г.С. по собствена инициатива прави нов Синактенов тест, ЯМР на малък таз и ново глюкозно натоварване, като преди това спира приема на всякакви лекарства за три месеца. Синактеновия тест категорично доказа ВНХ. Започва прием на Преднизолон Ф, Инсулинов очувствител и Диане 35 и дълго проследяване от лекар в Майчин Дом-София. По думите на Г.С. през 2018 започва голямата драма с желанието за забременяване. Тя има една химична бременност инвиво и проследяващият гинеколог я посъветва предвид тежките й лекарства и показателите на съпруга й, да не губият време и да използват ИКСИ метода, за да не напреднат и много с възрастта. Забременява от първи опит, но възникна проблем – каква терапия  да  поддържа  по  време  на  бременността.  Едни  специалисти  държат  даприема дексаметазон, за да се избегне въздействието на андрогените върху плода, особено ако е момиче, други казват веднага да се прекрати приема на какъвто и да е стероид.  Г.С. се свързва с  холандската  ендокринна  организация  Adrenals.eu  и  оттам  й  обясняват,  какви  точно генетични изследвания да направи, как да си смени лекарството по време на бременността и как  да  го  дозира.  Износва  здраво  момиче  като  през  цялата  бременност  приема  Медрол  (Метилпреднизолон), за да не прониква стария препарат през плацентата. Има възможност да внесе Хидрокортизон от Гърция, но специалистите в България отказват да работят с него, защото нямат опит с този препарат, тъй като не е внасян от поне 15 г. Г.С. и съпругът й правят и генетични изследвания и се установява точната мутация при нея, съпругът не е носител. Раждането протича в Майчин дом - София, като по време на секциото на пациентката е поставен урбазон. По думите й, това е и единственият момент в живота й, когато е приела стрес-доза съзнателно. Детето е подложено на скрининг за ВНХ в дните след раждането. Г.С е била спокойна, защото е предварително консултирана за възможностите за унаследяване. По време  на  кърменето  продължава  да  приема  Медрол.  Година  и  3  месеца  по-късно,  след прекратяване на кърменето, връща старата си терапия с Преднизолон ф (Дексаметазон) в малко по-голяма доза, докато калибрира 17-ОН. За момента – менструацията е възстановена, няма други серизоно изразени оплаквания. Представеният  случай показна трудния път на диагностика и правилно лечение на заболяването  в  България,  проблемите  с  лечението  и  дългогодишните  лутания.  Силната ангажираност на родителите в началото, а по-късно на Г.С. със заболяването и упоритото търсене  на  информация  за  решение  на  проблема  дава  резултати  и  в  момента  Г.С  води пълноценен живот. Споделеният опит и публичността на информацията ще даде надежда и ще помогне на засегнатите от заболяването.  След 2010 г, когато в България се раждат  рекорден брой деца с ВНХ, е въведено скринингово изследване на всички новородени деца. На специална хартиена бланка се капва капка кръв, взета от петичката на бебето. Бланките се изпращат в Националната лаборатория за неонатален скрининг и се изследват за вродена надбъбречна хиперплазия. Ако резултатът е положителен, детето веднага се насочва за консултация и допълнителни изследвания със специалист детски ендокринолог. Така се диагностицират основната част от пациентите с класическа форма на заболяването, като при навършване на 18 годишна възраст те се насочват за проследяване от специалисти по ендокринология и болести на обмяната с вече уточнена диагноза. Обратно, пациентите с некласическа форма на заболяването търсят лекарска помощ най-вече в зряла възраст, поради което тяхното диагностициране най-често е задължение на специалистите по ендокринология и болести на обмяната (Moskova, M., 2016).  Публикуваните международни консенсуси налагат като златен стандарт за хормоналната диагноза стимулационният тест с АКТХ (250 μg cosyntropin венозно /Синактенов тест/).   - 118 - PROCEEDINGS OF UNIVERSITY OF RUSE - 2021, volume 60, book 8.5.  Ако по някаква причина веднага след раждането не е поставена точната диагноза, необходимо е при наличието на някой от симптомите да се направи консултация с детски ендокринолог и да се проведат  изследвания на кръвни проби и рентгенологично изследване на костите на китката за определяне на костна възраст на детето, която обикновено изпреварва календарната.  В различните държави съществуват различия в начина на дозиране на Хидрокортизон, който обикновено се дозира 10 – 15 мг/м², но много често се изписват много по-ниски или по-високи дози. В мониторирането също има съществени разлики – някъде се проследява 17-ОН прогестерон, някъде ренин-ангиотензин или уринни стероиди. Много голяма разлика има в честотата на проследяване и осигуряване на мултидисциплинарни екипи  – в целия свят пациентите споделят, че там, където има мултидисциплинарен екип, който е свикнал да работи с голям обем от пациенти, грижите са по-добри. За да се постигне това, пациентите трябва да се  съберат  на  едно  място,  защото  те  са  малко  на  брой.  Има  разлики  в  подхода  към хирургичната интервенция; по-специалното отношение, от което се нуждаят пациентите и техните семейства.   ИЗВОДИ От проучената литература по проблемите на Вродената надбъбречна хиперплазия и представения случай , могат да се направят следните изводи и заключения: Към момента основните  съществуващи  проблеми  на  пациентите  в  България  са  -  липса  на  основни медикаменти; липса на навременна, достъпна и точна диагноза; липса на информираност в спешните  кабинети  и  на  ОПЛ  относно  заболяването;  организация  на  проследяването; пренатална диагностика; психосоциална и училищна грижа; грижа за пациентите над 18 годишна  възраст;  липса  на  гинекологични  консултации,  свързани  с  репродуктивните проблеми. При възрастен пациент с ВНХ задължително веднъж годишно трябва да се  правят следните изследвания : Захарен диабет тип 2, хиперлипидемия, СС заболявания, хипертония, остеопороза,  затлъстяване,  репродуктивно  здраве,  но  за  съжаление  в  България  повечето пациенти след 18 години  нямат достъп до такива грижи. Правилният контрол на заболяването ще  позволи  да  се  измери  влиянието  на  методите  на  лечение,  да  се  оценят  социално-икономическите разходи на заболяването, да се повиши качеството на живот на пациентите и да се намали тревожността на техните близки. Това заболяване е напълно съвместимо с един нормален и удовлетворяващ живот, ако взетите мерки са адекватни.   