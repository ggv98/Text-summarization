 ВЪВЕДЕНИЕ Каолинът представлява светло оцветена прашеста маса, изградена главно от каолинит. (Berri,  L.&  Meison,  B.,  &  Ditrih,  R.,  1987).  Каолинитът  принадлежи  към  планетарните алумосиликати.  Той  е  триклинно-педиален,  а  кристалите  му  представляват псевдохексангонални люспи с микроскопични размери. (Dimov, B., & Maleev, M., 1981). Каолинът се образува при изветряне или при хидротермална промяна на алумосиликатни материали,  което  протича  при  ниска  температура  и  в  кисела  среда.  Така  нареченото каолиново изветране е характерно за области с умерен климат. Каолините са първични и вторични.  Първичните  каолини  се  отнасят  към  три  генетични  типа:  изветрителни, хидротермални и солфатарни. Вторичните каолини са седиментогенни: алувиални, езерни и плиткоморски. Най големи находища на каолини в света са:  -  Изветрителни находища – Украйна, Чехия, Китай, Германия, Бразилия; -  Хидротермални находища – Англия; -  Седиментогенни находища - САЩ (Petrov, P., & Georgieva, O., 1997). В  нашата  страна  находищата  на  кварц-  каолинова  суровина  са  съсредоточени  в Североисточна България. Добива се в открити рудници в Русенско, Разградско и Шуменско. Източник на суровина за фабрика „Сеново“ е кариера „Ветово“ и кариера „Есенниците“, намиращи се в Община Ветово, Русенска област. Каолините  са  основна  суровина  в  порцеланова-фаянсовата,  електропорцелановата, огнеупорната и някои отрасли на химическата промишленост. Много важна е ролята на каолините като инертна добавка за подобряване на технико-икономическите показатели в целулозно-хартиената, пластмасовата, каучуковата и други промишлености.                                                  3 Докладът е представен на студентската научна сесия на Русенски университет филиал- Разград на 15.05.2018г. в секция Химични технологии с оригинално заглавие на български език:  Каолинът - основна суровина в силикатната промишленост    - 19 - PROCEEDINGS OF UNIVERSITY OF RUSE - 2018, volume 57, book 10.3. ИЗЛОЖЕНИЕ При  използването  на  каолините  имат  значение  различието  на  разнообразните  им свойства: бял цвят, висока дисперност, лесна диспергируемост, покриваща способност, ниска абразивност,  химическа  инертност,  към  които  различните  консуматори  предявяват диференциални изисквания. Физикомеханичните  и  химични  показатели  са  определени  съгласно  методики подробно описани в (Dimitrov, Ts. & Stancheva, M., 2013). Химичен анализ – съдържание на Al O , SiO , Fe O , TiO , CaO.MgO, K O и Na O – 2 3 2 2 3 2 2 2използвани са апаратури Рентгено-флуоресцентен спектрофотометър Bruker S4 Explorer и Атомно  Емисионен  спектрофотометър  AES-ICP,VISTA-MPX.  AES  –ICP  е  вид  атомно-емисионен анализ с използване на плазма. Плазмата се поддържа по индуктивен начин /за сметка енергията на високочестотно магнитно поле/ в аргонова среда и атмосферно налягане в специално конструирана горелка на апарата. Пробата под формата на разтвор се въвежда в индуктивно-свързаната плазма. Зърнометричен  състав  –  използвана  е  аналитична  система  SediGraph  5100, Micromeriticsю  Разпределението  на частиците по големина отразява статистично тяхната зърнометрия. Размерът за големината на зърната в случая, представлява седиментационния еквивалентен  диаметър  или  т.н.  диаметър  по  Стокс  на  сферообразни  частици  с  еднаква скорост на утаяване и плътност. Белота  на  пробите  след  изпичане  –  използван  е  апарат  за  цветови  измервания Datacolor ELREPHO 450 – белотата се измерва като коефициент на отражение R при 457 нанометра дължина на вълната. Освен белота измерват се и показателите:  L* - по оста бяло -  черно от цветовата диаграма /фиг.1/ a* - по оста зелено (-a*) – червено (+a*) b* - по оста синьо(-b*) – жълто (+b*) Това са много важни показатели за керамичната промишленост, защото се получава информация и за цветовия нюанс на пробите след изпичане.  Фиг.1. CIELab диаграма На каолинът марка Д1 е определен веществения състав посочен в табл.1.                                Таблица 1.  Химичен състав на изследваните каолини Показатели,%  Д1 Al O   34.50  1.50 2 3Fe O            0.60  0.10 2 3TiO   0.30  0.05 2SiO   50.00  2.00 2CaO  0.15  0.05 MgO  0.25  0.05 K O  0.90  0.20 2Na O  0.15  0.05 2Загуби при накаляване  13.00  0.60   - 20 - PROCEEDINGS OF UNIVERSITY OF RUSE - 2018, volume 57, book 10.3.   Минерален състав – определен е на Апарат XRD Siemens D 500. Н фиг. 2 е показана рентгенограма на изследвания каолин, а втабл.2  - минералния състав.  Фиг.2. Рентгенограма на каолин марка Д1                                                                               Таблица 2 Минерален състав на каолин марка Д1 каолинит ~ 76кварц ~ 132.Минерален състав /XRD Siemens D 500/, %слюди ~ 9други ~ 2   Зърнометричен състав -  дисперсен анализ Този анализ е най- важен за хартиената промишленост, която е основният консуматор на каолин в световен мащаб 70%.  При ползването му за пълнител има изисквания размера на частиците да е основно под 0.03 мм.  Когато се използва за меловане частичките да са с големина 100% под 0.01 мм, и 80% под 0.002 мм. В таблица 3 са поместени данни за дисперсния състав на каолина.                                                                         Таблица 3  Дисперсен анализа на каолин марка Д1 Дисперсен състав /Седиграф 5100/, %   <10μm  97,6 <5μm  87,0 <2μm  66,3 <1μm  52,5 <0,5μm  37,9 D50μm  0,901  Пластичност Пластичността е едно от най- главните свойства на глинестите материали, на което се основават повечето от процесите в керамичната промишленост. Колкото е по- пластична, толкова по големи са формовъчната влажност, свиваемост при сушене което протича по бавно. Пластичните свойства зависят от дисперсност и минерален вид на основния глинест компонент, наличност на други пластични и непластични минерали, органични вещества и др. Определена е по метода на Пфеферкон – стойност 31,6.    - 21 - PROCEEDINGS OF UNIVERSITY OF RUSE - 2018, volume 57, book 10.3. Деструкция на каолина при нагряване. Определението е извършено на Апарат за Диференциално термичен анализ /ДТА 404 PC, Netzsch/ С диференциално термичният анализ се изследват химичните реакции и физичните изменения, които протичат в съединенията под влияние на топлината. Поради това може да се  наблюдава  поглъщане  на  топлина-  ендотермичен  процес  (разлагане  на  изследваното вещество), или отделяне на толина –екзотермичен процес (образуване на ново съединение). Анализът  се състои в постепенно нагряване на изследваното вещество и проследяване на на температурните промени в него. На фиг. 3 и табл.4 са показани резултатите от ДТА   Фиг.3. Дериватограма на каолин марка Д1                                                 Таблица 4  Диференциално термичен анализ на каолин марка Д1 Диференциално термичен анализ /DTA 404PC, Netzsch/   Ендотермичен ефект, °С  580,6 Екзотермичен ефект, °С  1012  Оценка на резултатите по отношение на цветовите характеристики Измерването на анализираната проба се извършва трикратно и се оценяват статистически получените резултати. Резултатът се определя като средно аритметично. Обогатен каолин Д1 е с по-добри цветови характеристики след изпичане при високи температури. Например при 1200 оС каолин Д1 има белота около 92 %, а каолин В0 около 87 %. Това е свързано с по-ниско съдържание на Fe O  в обогатен каолин Д1. /Таблица 5/ 2 3 Таблица 5. Показатели белота и механична якост на огъване на изследваните каолини Белота, %  В0  Д1 при 110°С  73.0 ± 1.5  80.0 ± 1.5 при 1180°С  87.0 ± 1.5  91.1 ± 1.5 при 1200°С  87.5 ± 1.5  92.1 ± 1.5 при 1280°С  85.5 ± 1.5  89.9 ± 1.5 при 1350°С  82.4 ± 1.5  89.0 ± 1.5 Механична якост на огъване  min 10.50  min 7.50 на пластично тяло при 110°С, kg/cm2   - 22 - PROCEEDINGS OF UNIVERSITY OF RUSE - 2018, volume 57, book 10.3.  ИЗВОДИ Наличните  машини,  апарати,  технологични  линии,  съчетани  с  разнообразните технологии във фабрика Сеново, позволяват добиването на поредица продукти от кварц-каолиновата суровина, в зависимост от изискванията на клиентите-потребители в България и чужбина: - обогатен каолин за порцелано-фаянсовата и керамичната промишленост; - каолин за пълнител за хартиената промишленост; - каолин за покритие за хартиената промишленост;  Порцелан  и  фаянс  се  произвежда  при  смесване  на  каолин,  фелдшпати  и  кварц  в определени съотношения. Сместа се смила много финно, филтрува се и от нея се формоват съответните изделия, които се изпичат при висока температура. Изискванията към каолина са основно върху химичния му състав и неговите якостни и пластични свойства. Колкото съдържанието на Al O  е по- високо и това на Fe O  по- ниско, толкова той е по качествен по 2 3 2 3отношение на химичен състав.  