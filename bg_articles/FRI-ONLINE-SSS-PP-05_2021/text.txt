 ВЪВЕДЕНИЕ Извънредното положение, следствие на COVID19, през 2020/2021 г. изправи учители, ученици,  родители,  ръководства  на  образователни  институции,  Министерство  на образованието и наката пред много предизвикателства. Дистанционното обучение се развива много бързо през последните години, като се фокусира върху педагогически, технологични и индустриални системи, които имат за цел да предоставят обучение на участниците, без да им се налага те да пътуват физически до училища или да са непрекъснато в училище. Развитието на технологиите позволява да дава знания на много хора с ниски разходи. Затова тази форма става все по-популярна. В създалата се ситуация хибридното обучение се оказа една необходимост и трябваше да се случи  в движение и в кратки срокове.  ИЗЛОЖЕНИЕ Изследването, обект на представяне в настоящата статия, е  провокирано от безспорната актуалност на  онлайн  обучението, в  частност  хибридното обучение, и  от  желанието констатираните нагласи и мнения да са ориентират към успешна работа в електронна среда и в  бъдеще. В изследването са обхванати 121 (сто двадесет и един) педагогически специалисти, работещи в средно, основно и начално училище от две области в България - Враца и Монтана, като 107(сто и седем) жени и 9 (девет) мъже, на възраст между 30 и 65 години. От участващите в изследването  39,8% са  учители; 45% - зам.-директор и директор; 11% - ресурсен учител; 11% - педагогически съветник. 65% са на възраст между 40 и 55 години, 25% са на възраст от 55г. до 65години, 5,8% са между 30г. и 40 години и 4,2% са до 30години. 68,2% от учителите са с над 20 години педагогически стаж, 12,5% имат стаж до 5г и 10%, стажът им е между 10г и 20години. Въпросите са с няколко отговора  и с възможност за свободен такъв. Те са структурирани чрез гугъл формуляр и  всяко изследвано лице може да запази своите отговори.  5 Докладът е представен на студентската научна сесия на 21.5.2021 г. в секция „Педагогика и психология“ с оригинално заглавие на български език: ХИБРИДНОТО ОБУЧЕНИЕ В НАЧАЛЕН ЕТАП. - 34 - PROCEEDINGS OF UNIVERSITY OF RUSE - 2021, volume 60, book 6.2. Представяне и анализ на резултатите от изследването Резултатите показват, че основните предимства на хибридното обучение при групата изследвани се изразяват в следното: •  Използват се на нови технологии •  Метод, който комбинира класна стая и онлайн обучение       •  Развитие на дигиталните умения на учениците •  Гъвкавост при работния процес •  Възможност при  заболяване или  извънредна  обстановка ученикът  успешно  да завърши учебната година, т.е гарантира се сигурност •  Усвояване на нови методи на работа - платформи и ресурси •  Може да се избера подходящо работно място •  Удобно, бързо и ефективно споделяне на информация •  Възможност учениците да станат по-независими •  Повишаване на мотивацията за учене чрез този вид технологии •  Обхваща се по-голям брой ученици •  Не се прекъсва прекият контакт с ученика и с учителя Изследването дава възможност на участниците да посочат пет отговора, които смятат  за най-важни, и са обобщени в горе посоченото. С  преминаване към следващия въпрос се цели да  се представят недостатъците на хибридното обучението. Според изследването те се изразяват в следното: •  Липса на комуникация между учениците •  Ограничена физическа активност •  Забавяне на процеса на изграждане на емоционална интелигентност •  Нездравословно е този вид обучение от гледна точка на време, прекарано пред монитора •  Липса на интернет и устройства  •  Неангажираност от страна на определени  родителите •  Трудности при работа с уязвимите групи •  Недостатъчно дигитални умения при ученици и учители •  Хибридното обучение е по-скъпо от обучението в реалната класна стая •  Мотивацията на ученика се губи, когато липсва физическо общуване •  Задължителна е помощ от родителите •  Учителят няма индивидуален контрол върху учениците •  Не е подходящо за ученици в начален етап •  Домашната среда намалява концентрацията •  Различни  форми  на  преподаване и  оценяване  и  дезориентиране в  оценката  и самооценката •  Технически проблеми Изследването показва, че недостатъците са повече от предимствата. Когато  в  изследването си  поставяме въпроса  кое  е  най-важното  предимство на хибридното обучението от всички изброени, стигаме до извода, че това е: Хибридното обучение е метод, който комбинира класна стая и онлайн обучение, поради което не се прекъсва учебният процес и се развиват дигиталните умения при обучавания и обучаващия. Когато в изследването си поставяме въпроса кой е основният недостатък на хибридното обучението, от всички отговори обобщаваме следния: Хибридното обучение създава предпоставки за социална изолация и неефективно общуване и може да доведе до ограничен обмен на опит и знания. Хибридното обучение може първоначално да изглежда трудно, но след подходяща подготовка от страна на учители и информиране на ученици и родители процесът може да е - 35 - PROCEEDINGS OF UNIVERSITY OF RUSE - 2021, volume 60, book 6.2. много удобен. Възможно е дори да се открият практики, които да се използват и за улеснение на преподаването в стандартни условия.  Изследването показва, че е  необходима подготовка, свързана с  нови  платформи и ресурси. Има необходимост от нова организация и методическа подготовка и изисква повече работа, отколкото в реална среда. Учителят трябва не само да   познава технологичните ресурси, но да знае и как да ги внедри в този тип класна стая.  Научното изследване ни  показва, че учителите смятат, че са им  необходими нови дигитални устройства, но всъщност не знаят точно какви. Казаното предполага, че промените в  обучението  водят  и  до  нови  модели  и  типове  устройства,  например- https://www.youtube.com/watch?v=hag6TNVIIss. Хибридното обучение се  оказа  предизвикателство не  само за  преподавателите и учениците, но и за родителите.  "Нека  да  сме  търпеливи,  технологиите  имат  свой  темперамент.  Нещата  ще  се нормализират от технологична гледна точка, а и вече доста опит е натрупан и от страна на родителите, и от страна на учителите" Основните предизвикателства, пред които са изправени и  учители, и  родители, са свързани с мотивацията на децата и това те да си представят процеса нормално. Проблемите, които открояват преподаватели и родители, са едни и същи. Това би било възможност за партньорство между тях не само по време на тези типове обучение. Изследването показва, че: •  60% от родителите участват активно •  21,7% не участват в обучението •  18,3% учителите не могат да преценят   Фиг.1  На въпроса кое затруднява работата при хибридното обучение, изследването показва: •  Работа в различна среда - 56,2% •  Невъзможност за самостоятелна работа - 43% •  Не се затруднява работата - 5,8%   Фиг.2 - 36 - PROCEEDINGS OF UNIVERSITY OF RUSE - 2021, volume 60, book 6.2. ИЗВОДИ  В резултат на извършеното изследване могат да бъдат направени следните изводи: •  Получените данни са за 121 изследваните лица и могат да се приемат за достоверни и на тяхна основа могат да се правят изводи. •  От направеното изследване се установи, че най-важното предимство при хибридното обучението е, че хибридното обучение е метод, който комбинира класна стая и онлайн обучение, поради което не  се прекъсва учебният процес и  се развиват дигиталните умения при обучавания и обучаващия. •  Най-същественият недостатък на хибридното обучението е, че хибридното обучение създава предпоставки за социална изолация и неефективно общуване и може да доведе до ограничен обмен на опит и знания. •  Изследваната група смята, че има необходимост от допълнителна подготовка на учителя. •  Родителите участват активно в хибридното обучение.  