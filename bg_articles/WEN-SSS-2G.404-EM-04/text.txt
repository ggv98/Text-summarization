 ВЪВЕДЕНИЕ В съвременната икономическа обстановка в световен мащаб условията на околната среда се променят с бързи темпове. Съвместното управление или т. нар. ко-мениджмънт е концепция за  управлението  на  природните  ресурси,  която  става  все  по-популярна  през  последните няколко години,  поради многото предимства, с които се характеризира. Нейното правилно приложение, включващо ефективното управление и използване на ресурсите от различни заинтересованите страни, осигурява както нормативни, така и обективни ползи. Голяма част от тези ползи вече са емпирично доказани и обобщени под формата на теоретични знания.5  Важен  момент,  който  не  бива  да  се  пренебрегва  е,  че  обществото  и  по-конкретно ползвателите  на  ресурса,  често  разполагат  със  знания,  които  могат  да  помогнат  на правителствата  в  процеса  на  вземане  на  решения.  Именно  заради  това  концепцията  за  съвместното управление се разглежда като съвкупност от научно и традиционно знание, гарантиращa  възможно  най-добри  резултати.  Резултатността  от  приложението  на  ко-мениджмънта се заключава в това, че когато обществото се включи в процеса на  разработване и прилагане на новите закони и решения, след това е по-склонно да се съобразява и гарантира тяхното спазване.6  Целта на настоящия доклад е да се представи от теоретична гледна точка същността на  ко-мениджмънта,  като  развиваща  се  и  все  по-популярна  концепция  за  управление  на природните ресурси, като се посочат неговите особености, предимства и недостатъци. Задачите са:   Да бъдат разгледани различни дефиниции за съвместно управление, както и да бъдат обяснени особеностите му.   Да бъдат разгледани видовете съвместно управление – в зависимост от степента на участие  между  правителството  и  общността  и  според  аспектите  на  неговото приложение.                                                  4  Оригинално  заглавие  на  български  език:  СЪВМЕСТНО  УПРАВЛЕНИЕ-СЪЩНОСТ,  ПРЕДИМСТВА  И НЕДОСТАТЪЦИ 5Defining  Co-management:  Levels  of  Collaboration  in  Fisheries  Management, https://digital.lib.washington.edu/researchworks/bitstream/handle/1773/25464/SeidGreen_washington_0250O_12828.pdf?sequence=1, dostapno na 21.04.2018 g. 6 Fisheries co-management, https://en.wikipedia.org/wiki/Fisheries_co-management, dostapno na 21.04.2018 g.   - 31 - PROCEEDINGS OF UNIVERSITY OF RUSE - 2018, volume 57, book 5.3.   Да  бъдат  анализирани  основните  предимства  и  недостатъци  на  съвместното управление.   Да бъдат формулирани конкретни изводи.                                                                                                                                                                                                                                   ИЗЛОЖЕНИЕ Дефиниции и особености на съвместно управление Основите  на  съвместното  управление  произтичат  от  опита  за  подобряване  на ефективността в управлението на рибарството. Факт е, че голяма част от водните ресурси в наши  дни  са  застрашени  да  бъдат  или  вече  са  изчерпани,  а  подходът  „отгоре  надолу“, използван при управлението на рибарството не води до успешни резултати. Причините за това се крият от една страна в несъответствието между целите, заложените в нормативните уредби, разработени от законодателните органи (например намаляването на общия допустим улов или улова на единица площ) и целите на рибарската общност, а от друга страна липсата на подходящо образование сред представителите на общността. В резултат на това се наблюдава ситуация, при която рибарското общество често пренебрегва закона и продължава да оказва неблагоприятно въздействие, което от своя страна до голяма степен създава сериозни щети за световния океан.7  За да бъде разрешен този проблем и да се постигне по-висока степен на придържане  към  правилата,  определени  от  правителството,  възниква  необходимостта рибарското общество да се включи в процеса на вземане на решения, т.е. да се премине към прилагане принципите на съвместното управление. Благодарение на него отговорността за ресурса започва да се споделя между различните групи участници, както в общността, така и в правителството, тъй като те участват в цялостния процес по вземане, внедряване и прилагане на решения. В много от разработките на изследователите, работещи по проблемите на съвместното управление се посочва факта, че най-критичният аспект в концепцията е истинското споделяне на  отговорността  и  властта  за  управлението  на  ресурсите  между  потребителите  и правителството (Pomeroy and Berkes 1997; Sen и Nielsen 1996). Всички те акцентират, че „ко-мениджмънтът обхваща различни споразумения за партньорства и степени на споделяне на властта“ (Pomeroy and Berkes 1997).8 В резултат на това съвместно управление се дефинира по различен начин. В настоящата разработка ще бъдат представени някои от тези формулировки. Според Berkes (1991) съвместното управление е споделяне на власт и отговорност между правителството и местните потребители на ресурси.9  Singleton (1998) определя съвместното управление като: „Термин, даден на системи за управление, които съчетават държавен контрол с местен, децентрализиран процес на вземане на решения и отчетност и които в идеалния случай съчетават силните страни и смекчават слабостите на всеки един от тях“.10  Световната  банка  (1999)  определи  съвместното  управление  като:  „споделяне  на отговорностите,  правата  и  задълженията  между  основните  заинтересовани  страни,  по- специално  местните  общности  и  държавата;  децентрализиран  подход  към  вземането  на равноправни решения от страна на местните потребители и държавата“. Това определение е илюстрирано на фигура 1.11                                                     7 Fisheries co-management, https://en.wikipedia.org/wiki/Fisheries_co-management, dostapno na 21.04.2018 g. 8Defining  Co-management:  Levels  of  Collaboration  in  Fisheries  Management, https://digital.lib.washington.edu/researchworks/bitstream/handle/1773/25464/SeidGreen_washington_0250O_12828.pdf?sequence=1, dostapno na 21.04.2018 g.  9Co-management: concepts and methodological implications,  http://citeseerx.ist.psu.edu/viewdoc/download?doi=10.1.1.138.1374&rep=rep1&type=pdf, dostapno na 21.04.2018 g. 10 Co-management: concepts and methodological implications,  http://citeseerx.ist.psu.edu/viewdoc/download?doi=10.1.1.138.1374&rep=rep1&type=pdf, dostapno na 21.04.2018 g. 11 Co-management: concepts and methodological implications,  http://citeseerx.ist.psu.edu/viewdoc/download?doi=10.1.1.138.1374&rep=rep1&type=pdf, dostapno na 21.04.2018 g.   - 32 - PROCEEDINGS OF UNIVERSITY OF RUSE - 2018, volume 57, book 5.3.         Централно  Местно   правителство  управление      Съвместно   управление      Търговски частен  Гражданско  сектор  общество     Фиг. 1 „Категории заинтересовани страни и съвместно управление”  Borrini и Feyerabend (2000) разглеждат съвместното управление като „ситуация, в която двама или повече участници преговарят, дефинират и гарантират помежду си справедливо споделяне на управленски функции, права и отговорности за дадена територия, площ или набор от природни ресурси“.12 Основавайки се на тези дефиниции може да се твърди, че съвместното управление е:13 -  плуралистичен подход към управлението на природните ресурси, включващ различни партньори  в  различни  роли,  като  крайните  цели  са  опазване  на  околната  среда, устойчиво  използване  на  ресурсите  и  справедливо  споделяне  на  ползите  и отговорностите, свързани с тях. -  политически и културен процес за търсене на социална справедливост и демокрация в управлението на природните ресурси. -  процес, който се нуждае от някои основни условия за развитие, сред които: пълен достъп до  информация  за  релевантни  въпроси  и  възможности;  свобода  за  създаване  на недискриминационна социална среда, в която партньорите да се договарят; доверие при спазването на споразумения и други. -  Израз на зряло общество, което разбира, че няма "уникални и обективни" решения за управление на природните ресурси, а по-скоро множество различни варианти, които са съвместими както с местни познания, така и с научни доказателства. Необходимо е да се подчертае, че съвместното управление е различно от управлението на  общността, тъй  като  правителството  играе  важна  роля  в  процеса  на  вземане  на решения. В управлението на общността законите  като  цяло  не  се  прилагат  като правителствени закони, а по - скоро като общностно ръководство и рамка, което може да затрудни наказателното преследване. При съвместното управление потребителската група и правителството разработват заедно закони и регламенти и работят за тяхното прилагане. Следователно, ако управлението в общността е част от националното законодателство или от плановете за развитие, то се класифицира като съвместно управление.14  Видове съвместно управление                                                  12 Co-management: concepts and methodological implications,  http://citeseerx.ist.psu.edu/viewdoc/download?doi=10.1.1.138.1374&rep=rep1&type=pdf, dostapno na 21.04.2018 g. 13Co-management of Natural Resources,  https://conservation-development.net/rsFiles/Datei/CoManagement_English_Auflage2.pdf, dostapno na 21.04.2018 g.    14 Fisheries co-management, https://en.wikipedia.org/wiki/Fisheries_co-management, dostapno na 21.04.2018 g.   - 33 - PROCEEDINGS OF UNIVERSITY OF RUSE - 2018, volume 57, book 5.3. Разглеждайки ко-мениджмънта от различни гледни точки теоретиците в областта са формулирали множество класификации. По-долу ще бъдат представени две от тях.  В  зависимост  от  степента  на  участие  между  правителството  и  общността  са установени четири различни вида съвместно управление:15    Разпоредително  съвместно  управление  -  характеризира  се  с  инструктивното управление отгоре-надолу от  правителството  към  заинтересованите  общности  по отношение на това какви закони и политики трябва да следват. Информацията се споделя само с общността към края на процеса на планиране.     Консултативно съвместно управление - правителството се консултира с общността чрез публични  изслушвания  или  консултативни  съвети.  Потребителите  насочват правителството  към извеждане и формулиране на определени решения. Важен момент, който трябва да се отбележи тук е фактът, че от правителството не се изисква да внедрява конкретни предложения или политики.  В някои случаи консултацията може да се разглежда като символичен жест, а не като ангажимент, който правителството задължително трябва да изпълни.     Кооперативно съвместно управление - до известна степен се осъществява съвместно управление на ресурса от правителството и потребителската група. Отговорността се споделя от двете страни. Някои области - например правила за достъп, могат да бъдат отговорност на потребителската група.   Информативно съвместно управление - потребителската група взема всички решения и информира правителството за тях. Според аспектите на неговото приложение съвместно управление се разграничава на следните видове:16   Споделена  власт  -  в  повечето  страни  управлението  на  ресурсите  попада  под юрисдикцията  на  централното  или  държавното  управление,  но  може  да  има договорености  за  споделяне  на  власт  и  отговорност  с  потребителите.  Мерките  за споделяне на властта могат да се използват като критерии за оценка на успеха (Kruse, 1998).   Институционално изграждане - този вид съвместно управление се развива спонтанно, чрез обратна връзка или чрез идентифициране на подходящи местни институции и извеждане на силните им страни или откриване на нови институции.    Доверие и социален капитал - тук акцентът пада върху доверието, което се изгражда между  страните.  То  се  приема  като  определящ  фактор  за  успеха  на  съвместното управление  и  изграждането  на  добри  взаимоотношения  между  заинтересованите страни.   Процесно развитие - споразуменията, резултат от съвместното управление се развиват с течение на времето. В рамките на този период правителството и общността по формален или неформален начин споделят или делегират права и отговорности като част от дейностите протичат извън обширните обсъждания и преговори.   Решаване  на  проблеми  -  съвместното  управление  предполага  решаването  на проблеми  чрез  генериране  на  различни  алтернативи и избор  на най-подходящата.                                                  15 Fisheries co-management, https://en.wikipedia.org/wiki/Fisheries_co-management, dostapno na 21.04.2018 g. 16 Evolution of co-management: Role of knowledge generation, bridging organizations and social learning, http://forestpolicypub.com/wp-content/uploads/2010/11/berkes_2009_adaptive-co-management.pdf, dostapno na 21.04.2018 g.   - 34 - PROCEEDINGS OF UNIVERSITY OF RUSE - 2018, volume 57, book 5.3. Резултатите от него се постигат на база протичането на множество съвместни процеси с цел установяване на консенсус между заинтересованите страните.   Управление  -  съвместното  управление  се  основава  на  управленските  подходи, фокусирани върху хората, при които отговорността е споделена между партньорите.  Към тези пет аспекта на съ-управление могат да бъдат разгледани още два такива, като например  съвместно  управление  като  иновация  (Kofinas,  2007)  и  като  разрешаване  на конфликти (McCay, 2002).17 Предимства и недостатъци на съвместното управление: От всичко представено по-горе може да бъде обобщено, че  съвместното управление е логичен подход към решаването на ресурсни проблеми в управлението чрез партньорство, което е от съществено значение, защото местните потребители трудно могат да управляват природните ресурси сами в сложния съвременен свят. Предимства от приложението на концепцията съвместно управление са:18 -  Разпределение на задачите - Съвместното управление притежава разнообразие от различни възможности и сравнителни предимства, произтичащи от  огромния обем натрупани знания и умения в процеса на неговото осъществяване. Това превръща ко-мениджмънта в ефективно средство за управление на системи  както с малки, така и с големи мащаби. -  Обмен на ресурси - С помощта на съвместното управление се постига симбиоза при осигуряване  на  необходимите  ресурси  за  отделните  заинтересовани  страни  в екосистемата. Например потребителските групи могат да получат нужните им видове ресурси  (например:  технологии,  научни  познания  и  голям  обем  от  необходима информация), които не могат да си осигурят самостоятелно, като в замяна предоставят на  правителството  информация,  свързана  с  тяхното  състояние,  до  която  то  няма директен достъп.  -  Свързване на различни типове и нива от организацията - съвместното управление е средство за свързване на различни видове организации. Съ-управлението е процес, чрез който  представители  от  различни  нива  на  организации  и  видове  организации координират своите дейности във връзка със специфична област или ресурсна система. -  Намаляване на транзакционните разходи - Транзакционните разходи са разходите за измерване на това, което води до промяна чрез прилагане на споразумения, постигнати в резултат на съвместното управление. Тези разходи се разделеят на дългосрочни и краткосрочни. -  Споделяне  на  риска  -  съвместното  управление  е  предпоставка  да  се  постигат компромисни решения, които намаляват рисковете за отделните заинтересовани страни в  екосистемата.  Например  много  селски  и  местни  общности  са  склонни  да диверсифицират дейността си по отношение отглеждането на разнообразие от култури, което е мярка предложена от правителствата, но подкрепена от тях. Това води  до едновременно  поддържане  на  биоразнообразието  и  балансирано  разпределение  на рисковете във времето и териториално отношение за тези потребителски общности.                                                  17 Evolution of co-management: Role of knowledge generation, bridging organizations and social learning, http://forestpolicypub.com/wp-content/uploads/2010/11/berkes_2009_adaptive-co-management.pdf, dostapno na 21.04.2018 g. 18 Co-management: concepts and methodological implications,  http://citeseerx.ist.psu.edu/viewdoc/download?doi=10.1.1.138.1374&rep=rep1&type=pdf, dostapno na 21.04.2018 g.    - 35 - PROCEEDINGS OF UNIVERSITY OF RUSE - 2018, volume 57, book 5.3. -  Механизми за разрешаване на конфликти, споделяне на властта – системите за съвместно  управление  могат  да  функционират  като  средство  за  разрешаване  на конфликти между общността на ползвателите на местните ресурси и държавата. Наред с така представените по-горе предимства на ко-мениджмънта могат да се посочат и някои негови недостатъци. Между тях се нареждат:19  -  Пораждане на конфликтни възгледи,  икономически и природозащитни проблеми, свързани с отделни заинтересовани страни, включени в екосистемата. -  Времеемкост  на  приложението  -  съвместното  управление  изисква  време,  за проучвания и изграждане на доверие в общността.  -  Недостатъчна  компетентност  по  различни  въпроси  от  страна  на  отделни представители на общността - образованието на общността често е необходимо, за да могат да се вземат по-информирани решения, а в някои случай се наблюдават ситуации, при които участниците в процеса на вземане на решения не притежават нужните за това знания, умения и компетенции.  -  Възникване на комуникационни бариери, свързани с използването на различни нива  на  терминологично  ползване  на  езика  -  това  би  довело  до  затруднена комуникация между участниците в съвместното управление, което от своя страна е предпоставка за липса на важна информация. -  Приемането на определени закони и политики като резултат от съвместното управление може да породи недоволство у някои от заинтересованите страни, тъй като се засягат техни персонални интереси.  -  Затрудняване на дългосрочната устойчивост, тъй като този вид управление изисква постоянна комуникация между правителството и общността и усилия. -  Участието  на  трети  страни,  като неправителствени  организации (НПО)  или студентски групи, често е съществена част от успешното съвместно управление, поради което липсата им би довела до затруднения.  ИЗВОДИ В настоящия доклад бе направен задълбочен теоретичен обзор въз основа, на който могат да се изведат следните конкретни изводи: -  Съвместното  управление  е  концепция  за  управлението  на  природните  ресурси  и предлага както нормативни, така и обективни ползи за правителството и общността.  - Съществуват различни виждания и дефиниции за ко-мениджмънта, които определят неговата важност.  - Съвместното управление е представено в две основни класификации-в зависимост от степента на участие между правителството и общността и според аспектите на неговото приложение.  -  Приложението  на  концепцията  на  съвместното  управление  предоставя  редица  предимства за заинтересованите страни. Към тях се отнасят: разпределение на задачите, обмен на ресурси, свързване на различни типове и нива от организацията, споделяне на риска и други. - Наред с предимствата от приложението на подхода, при него се срещат следните недостатъци-времеемкост  на  приложението,  недостатъчна  компетентност  по  различни въпроси от страна на отделни представители на общността, възникване на комуникационни бариери, свързани с използването на различни нива на терминологично ползване на езика и други.                                                    19 Fisheries co-management, https://en.wikipedia.org/wiki/Fisheries_co-management, dostapno na 21.04.2018 g.   - 36 - PROCEEDINGS OF UNIVERSITY OF RUSE - 2018, volume 57, book 5.3. 