 ВЪВЕДЕНИЕ Съгласно МКБ E66 Затлъстявнето е важен медико-социален  проблем поради  високия риск от дегенеративни  и обменни  заболявания в по-късен  етап от живота. В днешно  време затлъстяването е все по-често срещано явление.  Съществуват две форми на затлъстяване: Първично  -  среща  се при  95%  от  случаите.  То  бива  алиментарно  и  конституционално. Вторично - нарича се още сложно или полисимптомно  заболяване. Причините за затлъстяване, са комплексно  действащи  фактори:  генетично  предразположение,  прехранване,  намалена физическа  активност,  ендокринни  нарушения,  психосоциални  нарушения,  стрес. Патогенетичните  механизми  имащи  основно  значение  в  развитието  на  затлъстявяне  се свързват с повишен  хранителен внос и понижен  енергиен разход поради намалена физическа активност, първично нарушение на мастната обмяна. Клинично затлъстяване, неуточнено при децата в 80% от случаите настъпва около  7-8 годишна  възраст. Хaрактерните симптоми са: повишен  апетит,  повишена  жажда,  засилено  изпотяване,  лесна  уморяемост. Подкожната мастна тъкан  е  увеличена.  Диагнозата  затлъстяване се  поставя  на  базата  на  клиничната картина  и  огледа.  Лабораторни  показатели:  високи  нива  на  инсулин,  което  довежда до развитие на инсулинова  резистентност и в последствие захарен диабет в късните години.  В лечението  на  затлъстяването е необходимо  участието на  цялото  семейство като се цели промяна в хранителния  режим и навици  на детето и се избягва преяждането. Необходимо е консултация  с лекар  специалист  и  диетолог.  Профилактиката  се  изразява  в  контрол  на                                                 31 Докладът е представен на студентската научна сесия на 09.05. 2019г. в секция Здравни грижи с оригинално  заглавие на български  език:  НАДНОРМЕНО ТЕГЛО И ЗАТЛЪСТЯВАНЕ – НИВО НА ИНФОРМИРАНОСТ И РЕАЛНИ ДЕЙСТВИЯ. .   - 158 - PROCEEDINGS OF UNIVERSITY OF RUSE - 2019, volume 58, book 8.4.  нормално телесно тегло за възрастта, осигуряване на правилен хранителен и двигателен режим (ICD-10, 1992). Според Световната здравна организация  (СЗО), наднорменото тегло и затлъстяването се определят  като прекомерно  натрупване  на  мазнини,  което представлява риск  за здравето. Показателят  за  населението  на  затлъстяването  е  индексът  на  телесна  маса  (BMI).  Наднорменото  тегло  и  затлъстяването са основни  рискови  фактори  за  редица  хронични заболявания, включително диабет, сърдечносъдови заболявания и рак. В близкото минало се е считало, че е   проблем само за страните с високи  доходи, в днешно  време наднорменото тегло  и  затлъстяването рязко  нарастват в страните  с ниски  и  средни  доходи,  особено  в градските условия.  Индексът на  телесна маса (ИТМ)  е прост  индекс,  изчислен  на  базата на  теглото  и височината,  който  обикновено  се  използва  за  класифициране  на  наднорменото  тегло  и затлъстяването при  възрастни. Определя се като тегло на лицето  в килограми,  разделено на височината  му  в  метри  (kg/m2).  За  възрастни  СЗО  дефинира  наднорменото  тегло  и затлъстяването,  както  следва:  наднорменото  тегло  е  BMI,  по-голям  или  равен  на 25; Затлъстяването е BMI по-голям или равен на 30. BMI осигурява най-полезната мярка за ниво на наднормено тегло и затлъстяване, тъй като тя е еднаква за двата пола и за всички възрасти на възрастните. За децата трябва да се има предвид възрастта при определяне на наднорменото тегло и затлъстяването, като критериите са разделени за деца под 5г. възраст и деца от 5-19 г (WHO, 2018). По данни на Световната здравна организация  от 1975 г. в световен мащаб затлъстяването почти се утроява. Повечето от населението на света живеят в държави, в които наднорменото тегло и затлъстяването убиват повече хора, отколкото недояждането (WHO, 2015). През 2016 г. над 1,9 милиарда възрастни  са с наднормено тегло и затлъстяване. От тях над 650 милиона възрастни са с наднормено тегло (39%) и 13% са със затлъстяване. В световен мащаб разпространението  на затлъстяването почти се утроява от 1975 г. до 2016 г. През 2016 г. около 41 милиона  деца на възраст под 5 години  са с наднормено  тегло или  затлъстяване.  Интересен  е факта,  чу  наднорменото  тегло  и  затлъстяването в момента се увеличават в страните с ниски  и средни доходи, особено в градските условия. В Африка броят на децата под 5 години с наднормено тегло се е увеличил с близо 50% от 2000 г. насам. Почти половината от децата под 5 години, които са с наднормено тегло или затлъстяване през 2016 г., са живели в Азия. Над 340 милиона  деца и юноши  на възраст 5-19 години  са с наднормено  тегло или затлъстяване през 2016 г.   Наднорменото  тегло и затлъстяването са свързани  с повече смъртни  случаи в света, отколкото  с поднорменото  тегло. В световен мащаб има повече хора с наднормено  тегло, отколкото с поднормено  тегло - това се случва във всеки регион,  с изключение  на части от Африка на юг от Сахара и Азия. Като основни  причини  за затлъстяване и наднормено тегло е енергийният  дисбаланс между консумираните  и изразходваните  калории.  В световен мащаб се наблюдава: увеличен прием на високо енергийни  храни с високо съдържание на мазнини; и намаляване на физическата активност поради  все по-заседналия  характер на дейностите на хората,  промяна  на  видовете  транспорт  и  увеличаване  на  урбанизацията.  Промените  в моделите на хранене и физическата активност често са резултат от екологични  и обществени промени,  свързани  с  развитието  и  липсата  на  подкрепящи  политики  в  сектори  като здравеопазване, селско стопанство, транспорт, градско планиране,  околна  среда, преработка на храни, дистрибуция,  маркетинг и образование. Повишеният BMI е основен рисков фактор за възникване  на неинфекциозните  заболявания  като: сърдечносъдови заболявания (главно сърдечни заболявания  и инсулт),  които  са водещата причина  за смърт, мускулно-скелетни нарушения (особено остеоартрит - силно инвалидизиращи  дегенеративни заболявания (WHO, 2018). Като основна  причина  за затлъстяването се определя  енергийният  дисбаланс между консумираните  и  изразходваните  калории.  Сред причините  за затлъстяване се сочат още   - 159 - PROCEEDINGS OF UNIVERSITY OF RUSE - 2019, volume 58, book 8.4.  генетични  фактори,  средата  на  живот,  някои  ендокринни  заболявания,  проблеми  от централната нервна система и прием на определени лекарства:  •  Генетичните фактори са свързани с повишен  риск към наддаване на тегло. По-голямата част от гените,  които са свързани с предразположеност  към затлъстяване, все още не са идентифицирани.   •  Среда на живот – изобилието  от храна, прием на висококалорийни,  богати на мазнини  и  бързо резорбируеми  захарни  храни,  по-голям  обем на  порциите  приемана храна,  по-честата консумация  на  храни  от  заведения  за  бързо  хранене  и  намалена физическа активност.  •  Ендокринни  причини  – заболяванията,  водещи  до  покачване  на  теглото  са: хипотиреодизъм;  акромегалия при възрастните; повишени  кортизолови  нива (синдром на Къшинг); Псевдохипопаратиреоидизмът.  •  Причини  от страна на централната  нервна система -  при:  по-тежки  мозъчни увреждания;  редица  мозъчни  тумори;  при  облъчване  на  централната  нервна система;особено в следоперативния период при причини  от страна на централната нервна система  •  Лекарства  –  продължителното  и/или  в  по-високи  дози  приложение на кортикостероиди; ципрохептадин,  валпроат,  прогестини,  лекарства за  лечение  на диабет  (инсулин);  бета-блокери,  антихистамини,  някои  антидепресанти  и антипсихотични  лекарства (RZI, 2019).  ИЗЛОЖЕНИЕ С цел проучване  информираността  на населението относно  причините  и усложненията от    наднорменното  тегло  и  затлъстяването  е  проведено  анкетно  проучване    сред  100 респондента на възраст  18 до 60+г. в периода февруари-март 2018г., тях (69%) жени и  (31%) мъже. Анкетната карта включва 15 въпроса от затворен тип. Разпределението на анкетираните по възраст е представено на Фиг.1    Фигура 1. Възрастов състав  Най голям дял от всички анкетирани  са на възраст 18-20г. (43%) , а най- малък  (5%) - над 60 години. Самооценката  на респондентите за телгото е отразена във Фиг. 2       - 160 - PROCEEDINGS OF UNIVERSITY OF RUSE - 2019, volume 58, book 8.4.  Фигура 2. Самооценка за наднормено тегло  Почти половината  (45%)  са дали положителен  отговор, 22% са отговорили,  че не могат да преценят, а 33% считат че теглото им е в нормални граници. На въпроса дали са предприели  мерки за намаляване на  тегло си, само 6 % спазват диета, 62% имат нужда от подкрепа и 32% дават негативен отговор. Анкетираните  са дали своите отговори,  относно  причините  за затлъстяването. Като за 37%  обездвижването е основна причина  за затлъстяването, според 23% консумация на мазни храни и болести, а 17% са посочили  генетична предразположеност. По отношение  на вредното влияние на наднорменото тегло на здравето, отговорите са в полза на високата информираност  на респондентите  (Фиг. 4).   Фигура 4. Вредно влияние на наднорменото тегло върху здравето  От отговорите на респондентите става ясно, че голяма част от тях  87% за запознати  с вредата  на  наднорменото  тегло  върху  здравето,  като  26%  от  тях  посочват  частична информираност. По  отношение  на  информираността  за справянето  с проблема  „наднормено  тегло“. Отговорите отразени на Фиг.5 са много категорични.    Фигура 5. Степен на информираност за справяне с наднорменото тегло  Голям  дял  (73%)  от  анкетираните    дават    положителен  отговор,  18%  заявяват  необходимост от помощ  и само 9%  отговорят, че не са  наясно как да се справят с излишните килограми. На Фиг. 6 са отразени отговорите на респондентите за предприетите мерки за намаляване на наднорменото тегло.    - 161 - PROCEEDINGS OF UNIVERSITY OF RUSE - 2019, volume 58, book 8.4.   Фигура 6. Мерки за преодоляване на наднорменото тегло Голям дял (62%) от анкетираните  са посочели  спортуването  като мярка за справяне с излишните  килограми.  Този отговор корелира с възрастовия състав на анкетираните  – общо 67% от тях са на възраст 18-30г. Една трета (28%) твърдят, че консултацията с диетолог е важна за тях и само 10% разчитат на различни средства за отслабване чайове и таблети.  На запитването дали спортуват в момента на анкетирането само 9% са отговорили,  че спортуват редовно, 27 % са епизодично и 64% не спортуват поради липса на време. На въпрос какво би стимулирало  физическата Ви активност? Отговорите са следните: осигуряване  на спокойствие 29%, повече свободно време 29% и обучение и видиоклипове  44%.  На въпрос дали са получавали  упреци  за тегло си , 63% от изследваните са отговорили   „понякога“,  често 19% и не са получавали 18%.  Интересни са отговорите на анкетираните по отношение на вредните навици:  Голям дял от респондентите (61%) нямат вредни навици,  22% са посочили  тютюнопушене и 17% прием на алкохол. Като основна причина  за наднормено тегло и затлъстяване експертите посочват приема на по- голямо количество калорични храни.  Отговорите  на  респондентите  относно  ежедневната консумация  на захарни  изделия, плодове и зеленчуци; мазни и тестени храни са представени на Фиг. 7   Фигура 7. Консумирани  храни ежедневно  Нездравословни  висококалорични  храни  ежедневно консумират 68% от анкетираните, 32% посочват ежедневна консумация на плодове и зеленчуци. Като  последиците  от  затлъстяването:  захаранен  диабет,  подагра  и  хипертония  са посочели 23% от респондентите,  19% посочват неопределени  оплаквания  и 58% твърдят, че нямат заболявания в резултат на наднормено тегло.   ИЗВОДИ  Изводите,  които  могат  да се направят  след анализа  на  резултатите  от  анкетата са следните: •  Голяма част от анкетираните са добре информирани  за проблемите и причините за наднормено тегло и затлъстяване, както и за мерките за преодоляването им. •  На фона на високата информираност  се наблюдава слабо изпълнение  на реални мерки за поддържане на здравословен начин на живот.   - 162 - PROCEEDINGS OF UNIVERSITY OF RUSE - 2019, volume 58, book 8.4.  •  Установена е ниска степен на физическа активност и ежедневна консумация на висококалорични  храни,  включващи: захарни и тестени изделия, както и храни,  богати на мазнини при повече от една втора от анкетираните.  •  Голяма част от  респондентите  осъзнават  нуждата  от консулт  с диетолог  и заявяват потребността си от допълнителна  конкретна информация. Профилактиката на наднорменото тегло и затлъстяването е от съществено значение. Формирането на здравословни навици  у подрастващите ще даде положителен резултат в по- късна възраст и ще предотврати множество здравословни проблеми. Днес  обществеността  има  възможност  за  получаване  на  достатъчна  информация, получавана  от различни  форуми,  институции  и организации,  занимаващи  се с изучаване и предлагене на различни програми за контрол на телесното тегло. Българската асоциация  за изучаване на затлъстяването и съпътстващите го заболявания „Акад.  Ташо  Ташев“(БАСОРД)  е  основана  през  1995г.  От  1996г.  БАСОРД  е  член  на Световната  асоциация  за  изучаване  на  затлъстяването  (IASO),  а  от  1998  г.  –  член  на Европейската  асоциация  за  изучаване  на  затлъстяването (EASO).  БАСОРД е една  от 23 държави инициатори  на Миланската декларация за превенция  на затлъстяването през 1999г. През  годините  БАСОРД  организира  регулярно  научно  и  научно-популярни  прояви, национални  и  международни  симпозиуми  и  конгреси.  През 2010г.  БАСОРД бе една  от асоциациите,  които  участваха  в  учредяването  на  „Европейски  ден  за  борба  със затлъстяването“(European  Obesity  Day),  който  за втори  път отбелязваме на  21 май 2011г. БАСОРД участва като партньор  на  международни  и  национални  проекти,  насочени  към превенция на затлъстяването и информиране  на обществеността за медицинските последствия от наднорменото тегло (BASORD, 2018).    