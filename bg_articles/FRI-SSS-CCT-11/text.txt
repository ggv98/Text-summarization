 ВЪВЕДЕНИЕ Технологиите в наши дни се развиват изключително бързо, което води и до нарастване на необходимостта от получаване на нови знания през целия живот. Уеб базираните среди за електронно обучение са неразделна част от учебния процес на днешното поколение обучаеми. Интересът към тези среди се дължи най-вече на лесния достъп до компютърна техника и интернет, и нуждата от достъпно образование по всяко време, от всяко място и с всяко крайно устройство (Sargsyan R. G. & etc., 2016). Уеб базираните обучителни системи предоставят на потребителите интерактивен и ефикасен начин за усвояване на нови знания под формата на електронни учебни материали, електронни тестове, видео клипове, задачи за самоподготовка и други. Съществуват над 300 типа среди за електронно обучение, като повече от 70 са безплатни системи за електронно обучение (Al-Ajlan, A. , 2017).  Много изследвания се занимават с различни анализи на ефективността от обучението в средите за електронно обучение. Според интервю направено с 15 онлайн инструктори, всеки от  които  с  доказан  опит  в  онлайн  обучението,  се  отбелязва,  че  създаването  на  добри взаимоотношения и комуникация между обучаващи се и лекторите в средите за електронно обучение  е  изключително  важно.  Това  може  да  се  постигне  само  от  инструктори  със съпричастие към студентите, страст към процеса на обучение и желание да помогнат на учащите да успеят (Sun, A., & Chen, X., 2016). В  доклада  са  разгледани  някои  от  най-популярните  в  последните  години  среди  за електронно обучение (Udemy, Pluralsight, Coursera), като е направен и сравнителен анализ на някои от основните им характеристики с една от популярните среди за обучение в България – платформата за електронно обучение на Софтуерния университет.   ПРЕДИМСТВА НА СРЕДИТЕ ЗА ЕЛЕКТРОННО ОБУЧЕНИЕ Уеб-базираните обучителни системи се характеризират с изобилие от функционалности с цел удовлетворяване на нуждите на всички потребители. Възможността за получаване на                                                  22 Докладът е представен на студентската научна сесия на 27.04.2018 в секция „Комуникационна и компютърна  техника“  с  оригинално  заглавие  на  български  език:  ПРОУЧВАНЕ  НА  УЕБ  БАЗИРАНИ ОБУЧИТЕЛНИ СИСТЕМИ    - 109 - PROCEEDINGS OF UNIVERSITY OF RUSE - 2018, volume 57, book 3.4. дигитален или физически сертификат след завършването на даден курс е едно от предимствата от обучението в тези среди. На фиг. 1 е представен сертификат, получен при завършването на курс  по  програмиране.  Възможността  за  получаване  на  сертификат  за  повишаване  на квалификацията мотивира не само начинаещи, а и курсисти с утвърдени знания да запишат даден курс в среда за електронно обучение. Такъв документ има положително влияние при интервюта за работа и увеличава шансовете на кандидата.  Фиг. 4. Сертификат получен при завършване на курса "Programming Basics with C# - August 2017" от Software University Друго  предимство,  което  получават  обучаващите  се  онлайн,  е  възможността  за използването  на  различни  мобилни  устройства.  Голяма  част  от  обучителните  системи предоставят  на  потребителите  възможността  да  използват  Android  или  iOS  приложения, позволявайки  лесен  достъп  до  учебните  ресурси  по  всяко  време.  Pluralsight,  например, разполага и със софтуерен продукт за Windows и Mac устройства, който позволява гледане на видео уроци без нуждата от интернет достъп. Ресурсите на избрания курс могат да бъдат изтеглени локално на устройството и достъпвани без нуждата от интернет връзка.  Могат да бъдат обобщени и други предимства на уеб базираните обучителни системи: • Възможност за общуване с други курсисти чрез синхронни и асинхронни инструменти за онлайн комуникация; • Възможност за индивидуално обучение с помощта на ментор; • Тестове за периодична проверка с резултати след решаването на задачите; • Задачи за самоподготовка и курсови проекти.  UDEMY Udemy е уеб базирана обучителна платформа основана през 2010 г. от Ерън Бали, Октай Каглър и Гаган Бияни (Shivraj, K. S. , 2014). В момента системата разполага с библиотека от 65 000 курса, както платени така и безплатни, в категории като разработка на софтуер, маркетинг и продажби, фотография, дизайн, езици и други (Фиг. 2).   Фиг. 5. Категориите в Udemy   - 110 - PROCEEDINGS OF UNIVERSITY OF RUSE - 2018, volume 57, book 3.4. Голямото разнообразие от онлайн курсове позволяват на всеки курсист лесно и бързо да намери нужните материали (Jeff, J. , 2014)). В условия на силно конкурентна среда, Udemy се стреми да предоставя и някои функционалности, които да ѝ дадат желаното предимство. В системата е предоставена например възможност за комуникация между обучаващите се и лектора посредством система за въпроси и отговори. Това елиминира нуждата от многократно отговаряне на един и същ въпрос от страна на преподавателя, както и позволява на по-напредналите  студенти  да  помагат  на  останалите.  Друга  полезна  функционалност  на платформата е модула за следене на прогреса. Той помага на курсистите да следят до коя част на курса са стигнали и ги мотивира да го завършат.  PLURALSIGHT Сред най-популярните уеб базираните обучителни платформи се нарежда и Pluralsight (Berg, K., & etc., 2017). За разлика от Udemy, тази платформа има приблизително 6000 курса на разположение на курсистите - значително по-малко курсове. Важен факт е, че тези курсове са изготвени от 1300 експерти в различни области, което прави платформата изключително привлекателна за професионалисти, нуждаещи се от актуализация на знанията си. Курсовете са организирани под формата на направления (наречени „paths”), като преди стартирането им потребители могат да решат тест от 20 въпроса, показващ знанията им в момента. На Фиг. 3 е показан резултат от един такъв тест.  Фиг. 6. Резултати от теста за Angular направлението За разлика от Udemy, където курсистите заплащат за всеки отделен курс, Pluralsight предоставя на потребителите си достъп до всички учебни материали, след закупуване на месечен или годишен абонамент.   Фиг. 4. Offline плейърът на Pluralsight Разбира се има и пробен период от 10 дни, както и преференциални цени за екипи и цели корпорации. Платформата разполага с изобилие от функционални удобства. Менторската   - 111 - PROCEEDINGS OF UNIVERSITY OF RUSE - 2018, volume 57, book 3.4. система представлява лесен начин за справяне с проблеми при изучаване на нови технологии. Срещу определена сума курсистите могат да си уговорят виртуална среща с ментор и да споделят затрудненията, които са срещнали в процеса на обучение. Друг плюс, който отличава Pluralsight  от  останалите  си  конкуренти,  е  възможността  на  курсистите  да  достъпват материалите  без  нуждата  от  Интернет  връзка.  След  изтеглянето  на  софтуерен  продукт (представен  на  Фиг.  4)  от  сайта  на  Pluralsight,  и  видео  материалите  на  желания  курс, потребителите мога да ги гледат по всяко време без нуждата от връзка към мрежата.   СОФТУЕРЕН УНИВЕРСИТЕТ СофтУни (Nakov, S., 2014) е български представител на уеб базираните обучителни платформи с изключителен успех на територията на страната. Основана е в края на 2013 г. от Светлин Наков и Христо Тенчев в град София, като в момента се водят периодични, безплатни курсове в 38 града присъствено или онлайн. Мисията на СофтУни е предоставянето  на висококачествено и достъпно образование в сферата на IT и дигиталния свят, създавайки истински  професионалисти  и  бъдещи  лидери,  допринасяйки  за  една  мечта,  България  - Силициевата долина на Европа. Освен качествено образование на ИТ кадри, потребителите имат на разположение и курсове по дигитален маркетинг (SoftUni Digital) и работа с графика и дизайн (SoftUni Creative).  Курсовете се водят от професионалисти, с опит в дадената сфера, и са практически ориентирани. Обучаващите се онлайн получават  достъп до видео материалите на курса, възможността  да  гледат  в  реално  време  лекциите  и  да  задават  въпроси  посредством виртуалната класна стая (Фиг. 5), както и достъп до Judge системата, позволяваща решаване на задачи с резултати в реално време. Тези, които изберат присъствената форма получават всичко споменато  до  момента, както  и помощ от  асистенти и ментори. При  успешното преминаване на изпит в края на курс с оценка 5 или по-висока се получава сертификат, който показва изучавания по време на обучението материал, оценката и имената на притежателя. Курсистите показали изключителни резултати получават  помощ с намирането  на работа посредством кариерния център на Софтуерния университет.  Фиг. 5. Виртуална класна стая – СофтУни COURSERA Coursera (Young, J. R., 2012) е основана през 2012 г. от Андрю Нг и Дафни Колър - професори по компютърни науки в университета Станфорд. В момента в системата има 2000 курса в 180 различни специализации. Регистрирани са 25 милиона потребители, които се обучават изцяло онлайн чрез платформата. Това, което отличава Coursera от разгледаните до момента системи е големия брой партньорства с компании и акредитирани университети от цял свят. Някои от компаниите са Google, IBM, MongoDB INC, Yandex, Goldman Sachs и други. Списъкът на университети партньори включва: University of Arizona; Stanford University; University of Washington; Universitat de Barcelona; École des Ponts ParisTech и други. Платформата позволява на потребителите си да се сдобият с диплома за бакалавърска или дори магистърска степен от някои от най-добрите университети в цял свят изцяло онлайн.   - 112 - PROCEEDINGS OF UNIVERSITY OF RUSE - 2018, volume 57, book 3.4. Цената на такъв курс може да стигне десетки хиляди долара, а продължителността му няколко години. На Фиг. 6 е показан пример за курсът по „Компютърни Науки“ на Arizona State University.   Фиг. 6. Курс по „Компютърни Науки“ на Arizona State University В  Таблица  1  е  представен  обобщен  сравнителен  анализ  на  някои  от  основните характеристики на разгледаните платформи в доклада.  Таблица 1. Сравнителен анализ на разгледаните платформи за електронно обучение Характеристики  Udemy  Pluralsight  SoftUni  Coursera Курсове  65,000+  6,000+  150+  2000+ Категории  15  11  3  11 39$ - Цена  10,99$+/курс  29$/месец  330лв/модул 20,000$+ Субтитри  Английски  Английски  Български  Многоезични Многоплатформеност  Android/iOS/TV  Windows/Android/iOS/TV  Responsive  Android/iOS Модули за  Менторска Q&A модул  Менторска система  Форум комуникация  система Тестова система  -  PluralsightIQ  SoftUni Judge  + Offline система  -  +  -  - Система за следене на +  +  -  + прогреса Брой студенти  10 милиона  5 милиона  50,000+  30 милиона Партньори -  -  4  149 университети За да бъдат  конкурентно способни платформите за електронно обучение трябва да притежават:  голямо  разнообразие  от  курсове;  приветлив,  ясен  и  лесен  за  употреба потребителски  интерфейс;  възможност  за  комуникация  между  обучаващите,  и  между обучаващите и лекторите; многоплатформеност; възможност за самоподготовка под формата на задачи, курсови проекти и тестове; системи за следене на прогреса; да включват като партньори известни университети с възможност за издаване на сертификати и дипломи.    - 113 - PROCEEDINGS OF UNIVERSITY OF RUSE - 2018, volume 57, book 3.4. ИЗВОДИ Уеб базираните обучителни системи са предпочитано средство за получаване на нови умения  и  актуализиране  на  знанията.  През  последните  години  броят  на  тези  системи значително нараства. Доказателство за това са, не само разгледаните примери, но и системи на големи корпорации като Cisco – Cisco Networking Academy (Liu, M., 2014) и Lynda на LinkedIn (LinkedIn, (2015)). Все по-популярни са и уеб системите за масови онлайн отворени курсове MOOCS (Emanuel, E. J., 2013) въз основата на отворени образователни ресурси, които предлагат възможност за достъп до качествено свободно образование на хиляди обучаеми.  Уеб  базираните  платформи  за  електронно  обучение  са  тенденция  в  съвременното образование. Техните функционални възможности, характеристики и структура непрекъснато ще се променят и адаптират, за да отговарят на съвременните нужди на обучаемите. Затова е важно  да  се  правят  проучвания  и  сравнителни  анализи  на  най-популярните  среди  за електронно  обучение,  за  да  могат  периодично  да  се  оценяват  техните  предимства  и недостатъци. Данните от тези проучвания и анализи могат да се използват за подобряване на: дизайна на системите; качеството на предлаганите курсове; методите и инструментите за доставка на образователните материали; подкрепата на обучаемите и намаляване на процента на отпадналите онлайн курсисти.  ACKNOWLEDGMENTS Този доклад се публикува със съдействието на проект 2018-EEA-01 „Методи за събиране, организация,  достъп,  обработка  и  анализ  на  големи  обеми  от  структурирани  и неструктурирани  данни“,  финансиран  от  фонд  „Научни  изследвания“  на  Русенски университет „Ангел Кънчев“.  