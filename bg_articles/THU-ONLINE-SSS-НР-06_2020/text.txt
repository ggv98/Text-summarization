 ВЪВЕДЕНИЕ Остеоартрозата е най-често срещащото се хронично заболяване на опорно-двигателния апарат. От артрозите на големите стави гонартрозата заема първо място по разпространение, като се наблюдава по- често при жени с наднормено тегло след петдесет годишна възраст. Заболяването силно повлиява двигателната активност на пациентите и намалява значително качеството на техния живот. Гонартрозата се характеризира с първични дегенеративни промени в ставния хрущял и с последваща пролиферативна костна формация по ставните краища. Болестта обикновено започва  в  средна  възраст,  като  най-ранните  промени  при  остеоартритното  коляно  се наблюдават в хиалинния хрущял и то в зоните на натоварване. В оголената субхондрална кост се наблюдават трабекуларни микрофрактури и колапс на сегмента. Появяват се костни кисти,  остеофити  и  свободни  тела  (ставни  мишки).  Те  имат  различен  произход  –  от метаплазия на синовиалната мембрана до откъснати частици от ставния хрущял, менисците и остеофитите.  Възможно  е  да  се  достигне  до  трайни  значителни  деформации,  по-често варусни,  отколкото  валгусни.  Те  допълнително  влошават  биомеханиката  на  засегнатата става. (Andonov Y., 2018) Развитието на гонартрозата се разделя на 3 стадия:  9 Докладът е представен на студентската научна сесия на 28.05.2020г. в секция „Промоция на здравето“ с оригинално заглавие на български език: КИНЕЗИТЕРАПИЯТА КАТО ЧАСТ ОТ КОМПЛЕКСНИЯ ПОДХОД ЗА ЛЕЧЕНИЕТО НА ГОНАРТРОЗА.   - 51 - PROCEEDINGS OF UNIVERSITY OF RUSE - 2020, volume 59, book 8.5. I стадий – характеризира се със слаба болка, която се проявява при засилена двигателна активност- като например изкачване и слизане по стъпалата. В този стадий все още не се забелязват видими патологични изменения в ставата. II стадий - болката е по-интензивна и по-продължителна. При обективно изследване се установява палпаторна болезненост върху ставната цепка, болка и ограничени движения. При  направата  на  рентгеново  изследване  се  установява  стеснение  на  ставната  цепка  и наченки на субхондрална остеосклероза. III стадий – движенията са болезнени и ограничени, а мускулатурата хипотрофира. При развитието  на  реактивен  синовит  и  хидропс  се  получава  заглаждане  на  ставната конфигурация. Рентгенологично се забелязва силно стеснение на ставната цепка и появата на остеофити по ставните ръбове на пателата и тибията. (Kostadinov D., S. Busarov, 1982)  Фиг. 1. Дегенеративни промени в колянна става при гонартроза, (http://ipnfpol.ru/116405-gonartroz-kolennogo-sustava-1-stepeni/)  През 2010 около 10 милиона хора са  диагностицирани с гонартроза само в САЩ. Рисковите фактори се увеличават с възрастта, особено при жените. Средно 10% при мъжете и 15% от жените над 45 години страдат от гонартроза, предполагайки, че жените имат близо 50% по-голям риск от развиване на заболяването в сравнение с мъжете. Независимо, че засяга повече от 20% от хората над 50 годишна възраст, артрозата не е старческо заболяване. Около 40% от хората над 45 години имат определена степен на развитие на остеоартроза на колянната става (данните са за САЩ), като броят им непрекъснато се увеличава поради застаряване  на  населението  и  нарастване  на  процента  хората  с  наднормено  тегло  и затлъстяване. (Kasnakova P., 2018)  Теза Кинезитерапията  има  дългосрочно  благоприятно  въздействие  върху  лечението  на гонартроза и подпомага за забавянето на дегенеративните процеси на колянната става, като по този начин пряко подобрява качеството на живот на болните.  ИЗЛОЖЕНИЕ Целта на това изследване е да се разгледат възможностите за кинезитерапия и нейната ефективност при консервативно лечение на гонартроза.    - 52 - PROCEEDINGS OF UNIVERSITY OF RUSE - 2020, volume 59, book 8.5. Обект  на  изследване  е  влиянието  и  приложението  на  кинезитерапията  и кинезитерапевтичните  средства  за  ефикасно  повлияване  на  консервативното  лечение  на гонартроза.  Предмет  на  изследване  са  различните  кинезитерапевтични  тестове,  като антропометрия,  сантиметрия  и  гониометрия,  с  чиято  помощ  да  се  отчетат  промените  в колянната  става,  вследствие  на  гонартрозата  и  въздействието  на  кинезитерапията  при прилагането на консервативно лечение.  Кинезитерапията при гонартрозата е от голямо значение за забавяне на патологичния процес  и  за  облекчаване  на  симптоматиката.  За  целта  най-често  прилагани  средства  са физическите  упражнения,  мануални  техники,  съчетани  с  въздействието  на  физикалните фактори.  Значение на кинезитерапията при лечението на гонартроза  При  съставяне  на  рехабилитационния  план  за  лечение  трябва  да  се  имат  предвид противопоказанията, които са съобразени с индивидуалните характеристики на пациента - стадия на дегенеративните промени в ставата, възрастта, пола, теглото и др. Преди изготвянето на кинезитерапевтичната програма е необходимо да се направят изследвания за установяване на функционалните възможности на пациента. Започва се с оглед и палпация, след което се прилагат специализирани тестове: визуално аналогова скала на болката, гониометрия, сантиметрия, анализ на походката, мануално мускулно тестуване, индекс на Бартел и др. В острия стадий често се налага отбременяване на ставата. В този период се използват основно  изометрични контракции  за  m.  quadriceps  femoris,  лечение  с  положение  и  леки активни  упражнения  за  останалите  стави  на  крайника.  Противопоказани  са  пасивна  и активна флексия в КС. В  подострия  стадий  кинезитерапията  е  насочена  към  възстановяване  на  обема  на движение  и  преодоляване  на  мускулния  дисбаланс.  Упражненията  се  прилагат  от елиминирана гравитация. В хроничния стадий се работи предимно за мускулна сила и стабилизация на ставата. (Parashkevova P., 2019) Лечебната физкултура най- вече трябва да  се прилага при пациенти с наднормено тегло, тъй като техните коленни стави носят по- голямо натоварване и по-бързо се износват. Затлъстяването увеличава вероятността за развитието на гонартрозата 3-4 пъти и се среща у всеки трети болен и е един от най- разпространените фактори за развитието на гонартроза, особено при  жени. Намаляването на индекса на телесната масата с 2 единици намалява риска  за  развитието  на  гонартроза  с  до  50%.  (Airapetov  G.  A.,  A.  A.  Vorotnikov,  E.  A. Konovalov, 2017) Чрез  активната  кинезитерапията,  освен  редукция  не  телесното  тегло,  се  постига  и увеличаване  на  стабилността  на  колянната  става,  подобряване  на  васкуларизацията  и ремоделирането на ставния хрущял. От голямо значение за развитието на гонартрозата е слабостта на m. quadriceps femoris, особено при жени поради факта, че силата на мускула при тях е средностатистически 2 пъти по-малка от колкото при мъжете. Затова голямо значение в рехабилитацията има тренирането точно на този мускул. (Airapetov G. A., A. A. Vorotnikov, E. A. Konovalov, 2017) Най-често използваните средства на кинезитерапията са общоразвиващи упражнения, изометрия, аналитични упражнения, дихателна гимнастика, дозирани разходки, упражнения с и на уреди, пендуларни упражнения, обучение в ходене с помощни средства, резистивни упражнения  и  други. Основните  мануални  техники, които  се  използват  за  лечението  са масаж, ПИР, елементи от ПНМУ и ставни мобилизационни техники.   - 53 - PROCEEDINGS OF UNIVERSITY OF RUSE - 2020, volume 59, book 8.5.  Фиг. 2. Примерен комплекс от упражнения при гонартроза, (https://hcly.violetflower.ru/pics/328339.jpg)  Масажът играе изключителна роля за лечението на остеоартроза на ставата. Той цели обезболяване на околоставните тъкани, предотвратяване появата на флексионна контрактура на колянната става, подобряване на трофиката на m. quadriceps femoris и преодоляване на мускулния  дисбаланс.  Освен  това  положително  се  повлияват  походката,  статиката  и  реактивността  на  пациента.  (Chechetin,  D.  A.,  N.  M.  Yalchenko,  N.  A.  Filiptsova,  A.  D. Goncharova, K. I. Misochenko, A. E. Filyustin, 2016) Масажът се започва с обработване на съответния лумбо-сакрален рефлекторен сегмент паравертебрално, последвано от подготвителен масаж на целия крайник и накрая детайлен масаж  на  отделните  сегментите.  Използват  се  стимулиращи  и  енергични  похвати  за  m. quadriceps  femoris  и  по-специално  за  vastus  medialis,  който  по-бързо  хипотрофира.  На ишиокруралната мускулна група се прилага релаксиращ масаж. Върху самата колянна става се работи внимателно, предимно с разтриване около кондилите и пателата. Ставната цепка се обработва отстрани чрез разтриване с радиалния ръб на палеца. (Chechetin, D. A., N. M. Yalchenko, N. A. Filiptsova, A. D. Goncharova, K. I. Misochenko, A. E. Filyustin, 2016)  Значение на физикалната терапия при лечението на гонартроза Главното предимство на физикалната терапия, в сравнение с други методи на лечение, е  високата  ефективност  и  безопасност  при  прилагането  ѝ.  Освен  това  често  пъти  тя позволява  да  се  съкрати  медикаментозното  лечение,  благодарение  на  увеличаване  на чувствителността на организма към лекарствата. (Parashkevova P., 2019) Основните физикални средства, които се използват при консервативното лечение на гонартроза  са  криотерапия,  магнитотерапия,  електрофореза,  ултразвук,  лазертерапия, електростимулация  и  други.  Всички  тези  средства  целят  редуциране  на  болката  и подобряване функционалността на ставата, а оттам и забавяне на развитието на болестния процес. (Vassileva-Decheva D., P. Barakova, 2014)  ЗАКЛЮЧЕНИЕ Кинезитерапията заема изключително място сред средствата за комплексното лечение на  гонартроза.  Методите  ѝ  за  изследване  са  насочени  за  проучване  на  функционалните промени  в  коления комплекс,  с  което  се  допълва  общата  картина,  получена  от  другите методи  на  медицинската  диагностика.  Своевременното  приложение  на кинезитерапевтичните  средства  съществено  забавя  дегенеративния  процес  в  ставата  и ефективно предотвратява развитието на други съпътстващи усложнения, като се коригират статичните аномалии, засилват се мускулите и се намалява наднорменото тегло. Това води до допълнително отбременяване на коляното и подобряване на качеството на живота на пациентите.   