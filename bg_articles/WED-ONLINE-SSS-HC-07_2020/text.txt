 ВЪВЕДЕНИЕ Депресията е сериозно медицинско състояние, което се свързва със симптоми като меланхолия, загуба на удоволствие, загуба на енергия, затруднена концентрация и мисли за самоубийство. То често срещано състояние, което се свързва с широк кръг от емоционални и физически симптоми, които имат голямо влияние върху ежедневието на пациента. Хората, страдащи от депресия губят контрол върху настроението и чувствата си и са отпаднали през по-голямата част от времето. В последствие те могат да изпитат трудности да се задържат на работа,  да  продължат  образованието  си,  и/или  да  поддържат  семеен  живот  и  социални контакти. Депресията може да засегне всеки, но множество социални и биологични фактори повишават риска от развитие на заболяването. Допълнително стресиращи преживявания като болест, безработица или смърт на близък човек могат да отключат това състояние при някои хора. Световната  Здравна  Организация  поставя  депресията  сред  най-инвалидизиращите заболявания в света, като тежката депресия е оценена в същата инвалидизираща категория като терминалния стадий на рак. Депресията е болест с голяма тежест в страните, както със среден, така и с висок доход (Mehmed, S., Hristova, I., 2020).  Едно проучване е открило, че 65% от хората, страдащи от депресия са оценили състоянието си като тежко инвалидизиращо ги.  Оценката  за  честотата  варира  в  широк  диапазон,  но  в  повечето  страни  8-12  %  от населението страдат от депресия в някакъв период от живота си. Въпреки това, много хора с депресия остават нелекувани.   ИЗЛОЖЕНИЕ Депресията е заболяване, което включва не само ума или мозъка, но и цялото тяло, отразявайки се на начина, по който човек яде, спи, чувства се по отношение на себе си и мисли зa нещата.Тя не е преходно, нормално състояние на ума. Тя не е нито знак на лична  37  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: ДЕПРЕСИЯ В НАШЕТО ЕЖЕДНЕВИЕ.   - 203 - PROCEEDINGS OF UNIVERSITY OF RUSE - 2020, volume 59, book 8.5. слабост, нито състояние, при което някой може да се "вземе в ръце". Независи от болния да реши да „се успокои“ и да се оправи. Депресията далеч надхвърля дистреса или нормалното страдание:  това  е  заболяване,  включващо  признаци  и  симптоми,  които  продължават  в течение на седмици, месеци или години, без разпознаване на състоянието или подходящо лечение (Georgieva D., Koleva G., Hristova I., 2016). Обичайните признаци и симптоми на депресията са: ➢ Постоянно чувство на тъга, безпокойство или празнота; ➢ Загуба  на  интерес  към  дейности,  които  някога  са  били  интересни  или  приятни, включително към секса; ➢ Необичайна умора, ниско ниво на енергия, усещане за намаляване на темпото; ➢ Загуба на апетит (съсзагубанатегло) или преяждане (с наддаване на тегло); ➢ Нарушения на съня и безсъние, ранно сутрешно събуждане или прекомерен сън; ➢ Загуба на емоционално изразяване (плосък афект); ➢ Чувство на безнадеждност, песимизъм, вина, безполезност или безпомощност; ➢ Социално отдръпване; ➢ Затруднени концентрация, памет или вземане на решения; ➢ Необичайно безпокойство или раздразнителност; ➢ Постоянни физически проблеми като главоболие, храносмилателни разстройства или хронична болка, които не се повлияват от лечението; ➢ Мисли за смърт, самоубийство, опити за самоубийство или самонараняване. Симптоми и оплаквания, свързани с депресията са показани на фиг. 1.                      Фиг. 1. Симптоми и оплаквания, свързани с депресията Според специалистите съществуват много форми на депресия, които описват точно състоянието на пациента: Дистимия  –  потиснато  и  тъжно  настроение,  форма  на  хронична  депресия. Депресивните симптоми и епизоди са продължителни, но относително по-леки от другите форми. Инхибирана  –  класическата  депресия,  каквато  познаваме  или  най-често  си представяме. Тя е от пасивен тип – човек е затормозен в действията и решенията си, липсва му минимална инициативност, демотивиран е да прави каквото и да е, отлага във времето банални ежедневни действия, каквито са сутрешния тоалет или разговор по телефон, като в тежките ѝ форми е неспособен да оперира на ежедневно ниво.   - 204 - PROCEEDINGS OF UNIVERSITY OF RUSE - 2020, volume 59, book 8.5. Ажитирана – позната днес като тревожно-депресивен синдром. Като симптоматика и протичане  изглежда  пълната  противоположност  на  депресията  от  инхибиран  тип. Ажитираните  „депресари“  са  в  непрекъснато  движение,  забързани,  свръхактивни, свръхнатоварени,  динамични,  кариеристично  ориентирани,  често  свръхабициозни, приповдигнати, понякога манийни. Зад това им поведение стои динамото на перманентното усещане на генерализирана тревожност, което се усилва многократно ако човек остане и за минута без работа. Реактивна  –  възниква  след  негативни  и  стресиращи  житейски  събития,  най-често неочаквана  шокираща  загуба  (близък,  работа  или  социален  статус,  нежелана  раздяла). Преживелищната психотерапия повлиява изключително успешно депресиите от реактивен тип, като лечението в по-голямата част от случаите е пълно и дълготрайно във времето. Сезонно  афективно  разстройство  –  депресивна  форма,  която  силно  се  влияе  от сезонността,  респективно  от  климатичните  условия.  Свързва  се  с  хормонални  и неврофизиологични  промени,  настъпващи  при  намалена  продължителност  на  деня  и редуцирано  излагане  на  слънчева  светлина.  Логично  първите  симптоми  на  сезонната депресия  (желание  за  сън  (нерядко  над  12  часа  на  нощ),  умора,  липса  на  енергия, свръхапетит (най-често към сладки неща), наддаване на тегло) се появяват най-често към средата на есента и достигат своя пик през зимните месеци, когато денят е най-кратък. Понякога  се  появява  по-рядката  парадоксална  пролетно-лятна  форма,  при  която депресивните симптоми са често противоположни на есенно-зимните (инсомния, намален апетит, загуба на тегло, генерализирана тревожност). Екзистенциална  (ноогенна)  –  проявава  се  при  хора  с  висок  потенциал  на интелигентност, много често с потиснати дарби и потеницал на личността, които се замислят над (и практически светоусещат през призмата на) фундаменталното безсмислие на живота, като  в  житейска  мисия  се  превръща  не/съзнателното  търсене  на  неговия  смисъл. Екзистенциалните  депресари  са  представителите  на  човешкия  род,  които  предприемат „вечното  човешко  търсене“.  В  случаите,  когато  не  могат  да  го  открият,  симптомите  на депресия се усилват, като два от най-изявените от тях са демотивация и отчаяние. Клинична (ендогенна) – тежка и продължителна депресия, най-честата причина остава неустановена; често се наблюдава фамилна обремененост (генетична предиспозиция). Провеждани са множество проучвания сред студентите, целящи по-лесто адаптиране към учебния процес и формиране на професионални компетенции (Hristova, Tsv.). Основна цел на настоящото изследване е да проучим доколко депресията присъства в нашето ежедневие. За изпълнение на целта е проведена анкета през м. Април и м. Май 2020 г. със студенти медицински сестри и акушерки от първи, втори и трети курс. Участието е доброволно и анонимно, включиха се 62 респонденти. При анализ на получените резултати установяваме, че 74,2% от студентите понякога изпитват  чувство  на  тъга;  никога  не  са  изпитвали  това  чувство  6,5%.  Незначителен  е процентът на тези, които често изпадат в това състояние (19,4%). Подобно е съотношението на отговорите на респондентите и при проучване за наличие на необичайно безпокойство или раздразнителност – понякога 64,5%; често – 27,4%; никога – 8,1%. В сравнение с предходните отговори два пъти повече са тези, които  никога не са изпитвали чувство на потиснатост, депресия или отчаяние (фиг. 2). Съответно по-нисък е процента на отговорилите често (24,20%) и понякога (56,50%).    - 205 - PROCEEDINGS OF UNIVERSITY OF RUSE - 2020, volume 59, book 8.5. 19,40%Понякога24,20% 56,50%ЧестоНикога Фиг. 2. Чувство на потиснатост, депресия или отчаяние Наложената от извънредното положение социална изолация предразполага към липса на желание или слаб интерес за правенето на различни неща. Нисък е процентът на тези студенти, които често не искат да се занимават с различни неща (25,8%). Често хората споделят в социални мрежи и в интервюта, че негативната информация относто разпространението и смъртността от COVID – 19, им действа пагубно на психиката и  предизвиква  паника.  При  анализ  на  получените  резултати  установяваме,  че  това  не  е валидно за нашите студенти (фиг. 3).  41,90% 40,30%ПонякогаЧесто17,70% Никога  Фиг. 3. Наличие на пристъпи на паника Никога не са изпитвали чувство на паника 41,90% от всички отговорили студенти. Обучението по регулирани професии медицинска сестра и акушерка изисква пълно отдаване  на  учебния  процес.  Интерес  представляват  отговорите  на  въпросите  относно чувството на умора и липсата на енергия (фиг. 4).   6,50%32,30% Понякога61,30% ЧестоНикога  Фиг.4. Чувство на умора и липса на енергия   - 206 - PROCEEDINGS OF UNIVERSITY OF RUSE - 2020, volume 59, book 8.5. От получените резултати установяваме, че студентите понякога изпитват чувство на умора и липса на енергия. Процентното разпределение може да се обясни с естествоно на професиите медицинска сестра и акушерка. Понякога има такива ситуации, които натоварват психически и изтощават физически. Така също, анкетата е проведена през пролетта – сезон, който се свързва с умора и липса на енергия, което също е дало отражения върху отговорите на респондентите. Ако човек е в депресия, често има отрицателно мнение за себе си. Доказателство, че депресията не присъства в ежедневието на студентите, са отговорите на 30,6% от тях никога не са имали отрицателно мнение за себе си.  ИЗВОДИ Последните години все повече хора страдат от депресия, поради различни причини и случки в живота. По-чувствителните и „по-затворените“ хора са по-склонни да попаднат в депресия. Семейството и приятелите трябва да им покажат своята подкрепа и помощ и да се свържат веднага с лекар. От получените резултати можем да направим следните изводи: въпреки създалата се необичайна обстановка на извънредно положение и онлайн провеждане на учебния процес, ограниченията  в  социалните  контакти,  липсата  на  физическа  и  социална  активност, необходимостта  да  останем  изолирани  от  света  –  студентите  не  са  депресирани.  Те  са креативни млади хора, позитивни, с поглед към бъдещето, които продължават да се развиват въпреки всичко. Въпреки създалата се негативна ситуация, те остават позитивни.  