 ВЪВЕДЕНИЕ Ерготерапията допринася за здравето и благополучието чрез ангажиране в дейности. Дейността се разглежда като еднократно лично преживяване, създадено от човека в неговия уникален контекст (Pierce, 2001). Хората имат вродена жизнена потребност от ангажиране в дейности, които пряко влияят върху тяхното здраве, благополучие и оцеляване (Wilcock, 2007).  Малко  се  говори  за  съня  като  важен  фактор,  необходим  за  доброто  здраве  и благополучие. Липсата на качествен сън и безсънието водят до нарушаване на всички аспекти на ежедневните дейности, включително работата, шофирането и социалното функциониране и като цяло имат отрицателно въздействие върху качеството на живот (Green, 2008). Независимо че сънят е в основата на  дневната продуктивност, в специализираната литература по ерготерапия той често бива пренебрегван като фактор. Вероятно това се дължи на професионалните ценности и убеждения, които са насочени върху работата, свободното време и самообслужването и отделят малко внимание върху съня и почивката (Nurit, Michal, 2003). В последните ревизии на Рамката за ерготерапевтична практика на Американската асоциация  по  ерготерапия  значението  на  съня  за  ангажирането  в  дейности  получава  9 Докладът е представен на студентската научна сесия на 13.05.2021 г. в секция „Промоция на здравето“ с оригинално  заглавие  на  български  език:  ВЛИЯНИЕТО  НА  СЪННАТА  АПНЕЯ  ВЪРХУ  ЗДРАВЕТО  И БЛАГОПОЛУЧИЕТО  НА  ИНДИВИДА  –  РАЗЛИЧИЯТА  В  ГЛЕДНАТА  ТОЧКА  НА  КЛИНИЦИСТА  И ЕРГОТЕРАПЕВТА.   - 55 - PROCEEDINGS OF UNIVERSITY OF RUSE - 2021, volume 60, book 8.5. подобаващо внимание (AOTA, 2014). Признава се неговата жизненоважна роля за здравето и ангажирането във всички сфери на ежедневните дейности (Hofmann, 2008).  ИЗЛОЖЕНИЕ Обструктивна сънна апнея Предвид значението на съня за участието в дейности, настоящото проучване изследва отражението  на  обструктивната  сънна  апнея  (ОСА),  тежко  нарушение  на  съня,  върху ежедневното функциониране. Апнея е гръцка дума, която означава „без дишане“ (American Sleep  Apnea  Association,  2008).  Когато  човек  с  ОСА  заспи,  горните  дихателни  пътища колабират и пречат на достигането на кислород до белите дробове. При такава ситуация мозъкът автоматично събужда тялото, обикновено със силно изхъркване. Човек с ОСА може да се събуди стотици пъти всяка вечер, без да го осъзнава. В резултат на това той не си отпочива и се чувства уморен през целия ден (Eberhardie, 2006).  Златният  стандарт  за  лечение  на  ОСА  е  апарат,  подаващ  постоянно  положително налягане в дихателните пътища (ЦиПАП). Терминът CPAP произлиза от съкращението за „постоянно положително въздушно налягане“ (Continuous Positive Airway Pressure). Това е устройство, което се поставя на носа или на носа и устата и подава налягане, за да поддържа дихателните пътища отворени по време на сън (McMahon et al, 2003).  В  мащабно  проучване  на  дихателни  затруднения  породени  от  нарушения  в  съня, проведено в Уисконсин, е отчетен висок индекс апнея – хипопнея (АХИ) (5 или повече) при   9 % от изследваните жени и 24 % от мъжете. Установено е, че 2 % от жените и 4% от мъжете в трудоспособна възраст отговарят на критериите за наличие на синдром на обструктивна сънна апнея, дефиниран като стойност на АХИ 5 или повече в комбинация с прекомерна дневна сънливост. Отчетена е висока корелация с мъжкия пол, затлъстяване и хъркане (Young et al, 1993). Имайки предвид нарастващото нивo на затлъстяване, тези стойности със сигурност значително се повишават (Whelton et al, 2007).  Страдащите от сънна апнея поддържат нисък кислород и високо кръвно налягане по време на сън. Това поражда хронично системно възпаление, което от своя страна води до развитие на заболявания на сърдечносъдовата система (Finn et al, 1998). Последствията за психичното здраве са не по-малко сериозни – 17% от страдащите са с депресивно разстройство в сравнение с 4,3% от общата популация (Ohayon, 2003). Нелекуваната сънна апнея води до сериозен спад в мисловната дейност, нарушена е моторната памет, преценката, двигателните функции, както и справянето със задачи като шофиране. ОСА е причина за голяма част от пътно транспортните проишествия, причинени от заспиване зад волана. Установена е загуба на сиво мозъчно вещество (Morrell et al, 2010). Въпреки вече нарушената когнитивна функция, лечението с ЦиПАП може да доведе до подобрение в паметта, вниманието и изпълнението на задачите (Canessa et al, 2011). Тези проучвания очертават потенциално сериозни последици за хората с ОСА.  Много от пациентите остават нелекувани поради различни причини  – някои нямат достъп до лечение, а други просто не го понасят. Мястото на ерготерапевта е ключово точно при тези хора, като им помага да адаптират дейностите си към дневната сънливост и тежката физическа  умора,  защото  тези  два  фактора  възпрепятстват  сериозно  социалното функциониране на организма.  Освен това провеждането на физически упражнения, натоварващи мускулите на езика и подезичната  мускулатура,  подобряват  значително  съня  и  намаляват  дневната  сънливост, умората и бремето на болестта. Програмата за оро-фарингеална двигателна тренировка е била използвана от ерготерапевти за намаляване на тежестта на обструктивната сънна апнея и симптомите на нарушено дишане по време на сън при деца (Huang et al, 2013).  За съжаление в България няма действащ стандарт по медицина на съня и диагностиката и лечението на сънната апнея не се реимбурсира от здравната каса. Повечето страдащи от ОСА остават без лечение. Нелекуваната сънна апнея повлиява негативно  върху качеството на живота и психичното здраве, засегнати са социалните роли и физическото фунциониране.   - 56 - PROCEEDINGS OF UNIVERSITY OF RUSE - 2021, volume 60, book 8.5. Методи Това проучване изследва нивата на дневната сънливост, физическата умора, системното възпаление и връзката между тях. Изследването е проведено на територията на СБАЛПФЗ „Д-р Димитър Граматиков“ – Русе, с разрешение на етичната комисия към лечебното заведение. Включени са 37 участника от двата пола на възраст между 18 и 73 години,  страдащи от умерена и тежка сънна апнея, които не желаят да провеждат лечение с ЦиПАП. Данните са събрани  с  интервю,  което  включва  данни  за  личния  живот,  социалните  контакти, изпълнението  на  задачи  като  шофиране,  работа,  почивка,  лично  усещане  за  щастие  и благополучие. Участниците бяха помолени да попълнят въпросници за оценка на сънливостта Епуърт (с разрешение за употреба от автора) и оценка на физическата умора Пишо (свободен за употреба). Бяха използвани резултатите от изследването на съня и кръвни изследвания при поставяне на диагнозата, предоставени от участниците.  Таблица 1. Демографски и клинични показатели на участниците Показател     Пол (%)  мъже  91.9 (n = 34)   мени  8.1 (n = 3) Възраст  <40  10 (27.0)   40-65  26 (70.3)   65- 80  1 (2.7)   >80  0 (0) Индекс на телесна маса (ИТМ)  <26  1 (2.7)   26-30  2 (5.4)   30-34  9 (24.3)   34-40  17 (45.9)   >40  8 (21.6) Заспиване по време на шофиране (%)  да  32 (n = 12)   не  68 (n = 27)  В проведеното проучване са включени участници, които към момента на изследването са декларирали, че отказват лечение с ЦиПАП. Всички участници бяха поканени за интервю веднага след поставяне на диагнозата. Интервютата бяха проведени в удобно за тях време в спокойна обстановка. Използвани са два инструмента за оценка – Скала за сънливост на Епуърт (версия на български език) и Скала за умора на Пишо (версия на български език). На участниците бяха дадени подробни разяснения и им беше предоставено достатъчно време за попълване. Всички участници бяха оценени с Мини ментал тест, при който показаха резултат равен или по-голям от 28 точки. Той беше приложен за отсяване на участниците с по-тежък когнитивен дефицит, които не биха разбрали въпросниците и биха опорочили изследването.  С-реактивен протеин (CRP) в плазмата като биомаркер за системно възпаление е бил измерен на всичките 37 участника по време на диагностичното изследване като стандартна практика на лечебното заведение, където са диагностицирани. Скалата за умора на Пишо е използвана за оценка на нивата на умора от 0 до 32 точки. Резултати над 22 точки се приемат за клинично значимо ниво на умора. За оценка на дневната сънливост е използвана Скала за сънливост на Епуърт от 0 до 24 точки. Резултати над 10 точки се приемат за ексцесивна дневна сънливост. Събраната информация е кодирана в таблица с лицензирана версия на Micrisoft Еxcel и обработена стистически с лицензирана версия на IBM SPSS Statistics. Резултати Пациентите с високо ниво на физическа умора са 5 (13,5%), а пациентите с ексцесивна дневна сънливост са 22 (59%). Открита е положителна корелация между стойността на C-  - 57 - PROCEEDINGS OF UNIVERSITY OF RUSE - 2021, volume 60, book 8.5. реактивен протеин и стойността на Скалата за умора на Пишо (Spearman’s rho = 0,390: p = 0,017). С-реактивен протеин като маркер, оценяващ системното възпаление в организма, няма значителна корелация с ексцесивната дневна сънливост. Участникът, който е отбелязал повече от 22 точки, има значително по-високо ниво на C-реактивен протеин в плазмата от останалите.   Фигура 1. Разделение на участниците на такива с клинична умора с висок Пишо резултат и такива без данни за тежка физическа умора и нисък Пишо резултат спрямо нивата на С-реактивния протеин.  Пациентите с тежка умора имат високи нива за С-реактивен протеин, който е мярка за системно възпаление. Това от своя страна е причина за други сериозни заболявания, които допълнително нарушават качеството на живот. Резултатите от изследването са изнесени като абстракт на конгреса на Европейското респираторно дружество през 2020 г.  Обсъждане на резултатите В допълнение към попълнените въпросници и резултатите от изследванията участниците очертаха многостранните въздействия на сънната апнея върху живота им. Последствията са широкообхватни и засягат не само тях, а и семействата им, както и широката общественост. Участниците споделят, че заболяването засяга извършването на голяма част от смислените дейностите, касаещи работата, шофирането, отдиха, бита, психологическо благосъстояние, връзките и изпълняването на различни други функции. Въпреки  че  не  са  задавани  конкретни  въпроси  относно  депресията,  участниците съобщават за лошо настроение и сълзливост. Освен това всички участници съобщават за дефицит на паметта, концентрацията и вниманието. Участниците  вече  не  се  чувстват  уверени,  че  могат  да  шофират  безопасно  или  да извършват други професионални дейности. Това нарушение засяга усещането за здраве и благополучие.  Дейност, която създава трудности за почти всички участници, е шофирането – 12 от тях съобщават,  че  са  заспивали  зад  волана.  Вместо  да  се  откажат  напълно  от  шофирането, участниците, които не желаят да се лекуват с ЦиПАП, трябва да адаптират професията си, като я съобразяват към намаления си капацитет. Могат да бъдат приложени различни стратегии, като например шофиране с отворени прозорци, често спиране за разходки.  За намаляване на тежестта на болестта пациентите, които отказват лечение, могат да бъдат обучени как да спят, без да се обръщат по гръб, и как да провеждат оро-фарингеална двигателна тренировка.   - 58 - PROCEEDINGS OF UNIVERSITY OF RUSE - 2021, volume 60, book 8.5. Едно  от  нещата,  което  сериозно  тревожи  страдащите  от  сънна  апнея  и  остава неглежирано от лекарите, е негативният ефект на болестта върху връзките им. Повечето от интервюираните спят отделно от семейните си партньори заради силното хъркане и отчитат това като фактор, повлияващ семейното щастие. Хроничната умора и породеното от нея лошо настроение се отразяват негативно на всички семейни и приятелски връзки. Така много често тези хора биват избягвани и остават с ограничени социални контакти. От това страда тяхната идентичност, здраве и благополучие. С подходяща подкрепа страдащите от ОСА могат да продължат да се ангажират със своите социални мрежи, а благосъстоянието и чувството за идентичност могат да се съхранят.  Някои участници споделят разочарование от отношението на здравните специалисти. То варира от неразпознаване на симптомите на ОСА до липса на разбиране. Повечето участници изразяват загриженост за бъдещето. Това не е изненадващо предвид повишения риск от инсулт, сърдечносъдови болести и смърт. Голяма част от участниците се чувстват разочаровани от недостатъчната информация. Ефективното самоуправление на състоянието е възможно само, ако се предоставя нужната информация не само от медицинските, но и от други здравни специалисти. Някои участници разполагат с обширни познания относно ОСА, които трябва да бъдат ценени и споделяни. Участниците се чувстват облагодетествани от разговора с други хора със сънна апнея. Контактите с лица в същото състояние са описани като подкрепящи. Многобройните ползи от такава подкрепа са установени и в редица други изследвания.  Накрая, но и не на последно място, участниците поставят професията си като фактор от основно значение за тяхното благополучие. След успешно лечение страдащите от сънна апнея придобиват чувството, че животът им може да продължи по старому, като се ангажират отново с работа, учение и социален живот.  Ролята на ерготерапевта трябва да се насочи към поддържане на ангажирането със значими дейности у тези лица, които не желаят да се лекуват или нямат подобрение от лечението  с  ЦиПАП.  Основната  задача  на  ерготерапията  е  насърчване  на  когнитивни стратегии да преодоляване на неблагоприятните последствия от нарушенията в съня върху участието в дейности, здравето и благополучието. В бъдеще ролята за ерготерапията може да се развие в посока на разнообразни обучения, консултиране и подкрепа.  ОГРАНИЧЕНИЯ Това проучване е проведено с ограничена извадка от 37 души със сънна апнея, което не дава достатъчни основания констатациите да бъдат обобщени за всички лица, страдащи от ОСА.   ЗАКЛЮЧЕНИЕ ОСА е хронично състояние с нарастващо разпространение в световен мащаб. Приемайки качествен  подход,  това  проучване  изследва  въздействието  на  ОСА  върху  ежедневните дейности. Недостатъчният и некачествен сън има многоизмерни последствия върху участието в ежедневни  дейности,  работата,  взаимоотношенията,  психологическото  благосъстояние  и функционирането.  За  нелекуваните  с  OСА  животът  се  превръща  в  постоянно предизвикателство. Тези констатации корелират с изследвания, проведени извън сферата на ерготерапията. Допълнителни проучвания върху живота със сънна апнея или други нарушения в съня биха допринесли за създаване на солидна доказателствена база. Бъдещите изследвания трябва да се насочат към професионалните нужди на лицата, които не могат да използват ЦиПАП, както и към потенциалните ерготерапевтични интервенции за тази клиентска група, като например промяна в начина на живот. Нужно е по-нататъшно проучване на въздействието на ОСА върху качеството на живота.   - 59 - PROCEEDINGS OF UNIVERSITY OF RUSE - 2021, volume 60, book 8.5. В  допълнение  към  лабораторните  изследвания  и  специализираните  инструменти  за изследване на умората и сънливостта, използвани в медицинската практика, ерготерапевтът може да  осигури информация, която е не по-малко ценна от медицинските тестове.  Ерготерапията има за цел да осигурява възможност на лица с нарушения в съня за пълноценно  участие  в  ежедневните  дейности  въпреки  органиченията  на  здравословното състояние. Една от стратегиите за интервенция в тази посока е обучение в хигиена на съня.    Нужно е също да се повиши осведомеността на здравните специалисти по отношение значението на съня за доброто здраве и хигиената на съня. Това ще улесни продоляването на трудностите  в  дейностното  изпълнение,  които  клиентите  със  сънна  апнея  срещат  в ежедневието си.  БЛАГОДАРНOСТИ Първият автор би желал да благодари за отделеното време на всичките 37 участници, без които не би могло да бъде проведено изследването. Специални благодарности на Мапит рисърч за предоставеното съгласие за употреба на Скалата за сънливост на Епуърт.  