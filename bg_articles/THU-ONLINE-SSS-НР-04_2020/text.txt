 ВЪВЕДЕНИЕ Дегенеративните  промени  в  раменната  става  са  често  срещана  проблематика изразяваща  се  с  болков  синдром,  ограничен  обема  на  движение  в  ставата  както  и затрудняването на  извършване на дейностите от ежедневния живот, и влошава качеството на живот на пациентите. Причините за това могат да бъдат от различен характер – генетично предразположение  към  заболяване  на  ставите,  вродени  дефекти,  заболявания  на ендокринната система, травми, като счупване, натъртване, изкълчване, разстежение, възраст, наднормено  тегло,  тежък  физически  труд,  начин  на  хранене.  Днес  раменната  патология представлява  интерес  за  проучвания  от  различни  специалисти  в  прецизирането  на диагнозата, а така също и в търсене на най-правилния подход за лечение. Лечението на дегенеративните  изменения  на  раменната  става  е  комплексно  и  зависи  от  етапа  на заболяването,  но  при  всички  случаи  представлява  комбинация  от  консервативното  – медикаментозно,  а  понякога  и  оперативно  лечение,  но  с  активната  намеса  на кинезитерапията независимо от стадия.  ИЗЛОЖЕНИЕ Раменният комплекс е сложен кинематичен механизъм, които подпомага подвижността на целия горен крайник като ангажира всички структури в тази област, за да може хумеруса да  извърши  движение.  Поради  голямата  свобода  на  движение  в  трите  равнини  и анатомичните особености на раменната става - голямата глава на раменната кост и плитката  ставна  ямка  на  лопатката,  както  и  по-слабият  свързочен  апарат  е  предразположена  към дегенерация.  Дегенеративните ставни изменения са болестно състояние, засягащо всички стави и се характеризира с износване на ставния хрущял. От съществено значение е намаляването на междуклетъчното вещество в хрущяла, което е основна механична структура, сред която се  7 Докладът е представен на студентската научна сесия на 28.05.2020г. в секция „Промоция на здравето“ с оригинално  заглавие  на  български  език:  МЯСТОТО  НА  КИНЕЗИТЕРАПИЯ  ПРИ  ДЕГЕНЕРАТИВНИ ПРОМЕНИ В РАМЕННАТА СТАВА.   - 37 - PROCEEDINGS OF UNIVERSITY OF RUSE - 2020, volume 59, book 8.5. разполагат  хондроцитите.  Те  синтезират  белтъци  и  протеогликани,  които  заместват разрушената  междуклетъчна  матрица  и  подържат  хрущяла  в  добро  състояние.  При дегенерацията обаче намаляват хондроцитите, в хрущяла се натрупват протиогликани, които в здрав хрущял не съществуват или са в малки количества. В начален стадии на заболяването настъпва размекване на хрущяла в зоните на натоварване, а постепенно и фрагментирането му,  хрущялът  губи  еластичност,  става  неравен  и  се  отлепя  от  подлежащата  кост. Дегенеративните  промени  на  раменната  става  започва  с  износването  на  хрущяла  и увеличаването на триенето на ставните повърхности, организма се опитва да компенсира този  дефицит  образувайки  тъкан,  която  няма  характеристиките  на  ставния  хрущяла. Ставната  капсула  се  свива,  ставната  цепка  намалява,  мускулатурата  около  ставата хипотрофира  и  на  фона  на  тези  промени  движенията  се  ограничават,  стават  болезнени, развиват  се  контрактури.  Поради  триенето  се  появяват  изливи  на  синовиална  течност, възпаление  и  оток    в  ставата,  деформация  и  обездвижване  (Mihov  K.,  Sv.  Dobrilov,  M. Zagaorov, M. Marinov, G. Nenova, 2019; Kodner D., 2002; Lambert CM, Hurst NP, Lochhead A, McGregor K, Hunter M, Forbes J., 1994). Най-честите симптоми са: •  Болка, която е тъпа и се засилва при физическа активност, усеща се дълбоко в ставата, а с напредване на заболяването се наблюдава и в покой.  •  Скованост в ставата, която се появява след дълъг покой и изчезва след раздвижване. •  Ограничение на обема на движение, което настъпва постепенно и понякога може да преобладава над болката. •  Подуване на ставата, което се получава в резултат на възпаление на синовиалната мембрана предизвикващо ставен излив.  •  Зачервяване и затопляне в резултат  на  възпалителните процеси в ставата настъпва активиране на обменните процеси, които водят до появата на симптомите.  •  Деформация на ставата и появата на контрактури.  •  Хипотрофия на мускулатурата. •  Намаляването  на  ставния  хрущял  в  резултат  на  напредване  на  заболяването предизвиква „щракане“, „пукане“ в ставата при движение. (Prier A, Barenboim F, Karneff A, Molaris S, Beauvais C, Dumontier V, et al., 199); Spiegel JS, Spiegel TM, Ward NB., 1987). Разглеждането  на  проблема  е  провокирано  от  съвременните  предизвикателства  за подобряване качеството на живот при пациенти с дегенеративни промени в раменната става, нуждаещи  се  от  продължителна  кинезитерапия.  За  целта  е  необходимо  да  се  направи правилна  патокинезиологична  диагностика,  която  е  с  особено  значение  при  подбора  на подходящите кинезитерапевтични средства в непрекъснатите грижи. Цялостният процес на функционално  възстановяване  изисква  дългосрочна  и  целенасочена  кинезитерапия  с отговорността и активното участие на пациента.  Материал и методи Изследвахме 15 пациента с дегенеративни промени в раменната става, от които 12 са провели оперативно лечение и 3 консервативно. Всички пациенти са провели продължителна кинезитерапия в амбулаторни условия под наше наблюдение в кабинета по кинезитерапия към  Клиниката  по  ортопедия  и  травматология,  УМБАЛ  „Св.  Марина“  -  Варна.  С  цел онагледяване на получените резултати използвахме следните методи: •  Сантиметрия •  Ъглометрия •  Мануално мускулно тестуване  Резултати и обсъждане Патологията  в  раменната  става  е  една  от  най-често  срещаните  поради  голямата  й свобода  на  движение  и  задълбоченото  познаване  на  проблематиката  би  допринесло  за навременното  и правилно диагностициране в общата практика. Пациент  – центрираният подход и правилно изготвеният кинезитерапевтичен план, включващ дълготрайна стратегия   - 38 - PROCEEDINGS OF UNIVERSITY OF RUSE - 2020, volume 59, book 8.5. насочена към конкретния пациент, в която той да поеме отговорност и участие е важен фактор (Dobrilov S., M. Zagorov, K. Mihov, A. Tabakov, G. Nenova, 2017; Nenova, G., 2019). Проучванията в литературните източници и клиничният опит показват, че за проявата на подобен  род  патология  възрастовият  показател  или  пола  нямат  особено  значение.  В клиниката  по  Ортопедия  и  травматология  на  УМБАЛ  „Света  Марина“  Варна  имахме възможност да наблюдаваме пациенти с дегенеративни промени в областта на раменната става.  Пациентите  провеждаха  кинезитерапия  средно  около  4  месеца  до  постигне  на очакваните функционални резултати.  6 от пациентите са мъже и 9 жени на средна възраст за мъжете  49  години и 56,3  за  жените.  Клиничната  картина  при пациентите  се  изразява с ограничение обема на движение, хипотрофия на мускулатурата, болка (Bojinov S., 1963; Hanchard et al., 2013; Murthi et al., 2000). В  кинезитерапевтичния  комплес  включваме  -  суспенсионна  терапия  в  клетката  на Роше,  както  и  ставно-мобилизационни  техники,  мобилизации  по  Mulligan,  изометрия  за активиране  на  абдукторите,  аддукторите  и  ротаторите  в  раменната  става.  Процедурите започваме  с  криотерапия  и  масаж,  общоразвиващи  упражнения,  дихателна  гимнастика, активна кинезитерапия за незасегнатите стави, контралатерална тренировка като подготовка. След постигането на пасивен обем на движение в ставата включихме активно асистирани и активно контролирани упражнения с цел възстановяване на мускулната сила, като наблягаме на  избягването  за  включване  на  компенсаторни  и  заместителни  движения.  Постепенно увеличаваме  броя  повторения:  активно  асистирани  и  активни  упражнения  във  всички равнини с уреди и на уреди, пропреоцептивно улесняване (ПНУ), упражнения с еластично съпротивление и др.  Прилагането  мобилизации  по  Mulligan  (mobilizations  with  movemen)  спомага  за разрушаването  на  патологичния  порочен  кръг-  “болка-  мускулен  гард-  патологично движение-  мускулен  дисбаланс-  болка“  и  създава  благоприятни  условия  за  осъзнато, контролирано изграждане на движението, както и на правилен двигателен стереотип (Deleva R., P. Parashkevova, 2012). С ПНУ  постигаме подобряване обема на движение и мускулна сила (Dimitrova E., 2007).  При  повторение  на  ПНУ,  волевата  контракция  на  хипотрофиралия  мускул  или мускулна група стимулират ограничението на синаптичното съпротивление и по този начин се активират „волевите“ проводникови пътища. В последващите етапи на възстановяване ПНУ предизвиква директна волева контракция на мускулите без допълнителни стимули за улесняването  й,  а  използването  на  мануално  -  мускулни  техники  предпазва  ставата  от появата на миогенни контрактури (Mateev D.,1962; Cleeman E, Flatow EL., 2000).  Прилагането на упражнения с еластично съпротивление при пациенти с проблеми в областта на рамото ни дава възможност да тренираме всички стави и мускули на горния крайник. Самите ластици не позволяват само гравитацията да влияе, а съпротивлението от разтягането  на  самата  лента,  с  което  стимулираме  еластичността  на  меките  тъкани  и координирането на крайника по време на упражненията (Ganchev M., 1997). С до около 35 % можем да повлияем мускулната сила с помощта на еластичните ленти и то за не голям период от време (Fisher J, James St. et al., 2011). Табл. 1. Представяне на средните стойности  на резултатите от измерване обема на движение Паци abd  abd  add  add  flex  flex  ext  ext  вътр.  вътр.  външ външенти  пред след  пред след  пред след  пред след  ротац ротац .  . брой  и  ср.  ср.  и  ср.  и  ср.  и  ср.  ия  ия  ротац ротацстой стой ср.  стой ср.  стой ср.  стой пред след  ия  ия ност   ност  стой ност  стой ност  стой ност  и  ср.  пред след ност  ност  ност  ср.  стой и  ср.   стой ност  ср.  стойност  стой ност ност 15  47.33°  150.3°  39°  66°  49°  153°  26.67°  47.33°  40.67°  63.33°  24.67°  53.33°   - 39 - PROCEEDINGS OF UNIVERSITY OF RUSE - 2020, volume 59, book 8.5. В  табл.  1  са  представени  средните  стойностите  от  ъглометрията  преди  и  след проведената от нас кинезитерапевтична програма при пациенти с раменна патология. От така представената нагледна информация относно обема на движение в засегнатата раменна става получихме средни стойности отразяващи значително подобрение в сравнение с началните стойности. По отношение на абдукцията в рамото средната стойност, която изчислихме е 107°. Подобрението по посока на аддукция, което отчитаме за всичките 15 пациента е 27° или повече от половината - 51% са постигнали максимална аддукция. По отношение  на  флексията,  която  при  горният  крайник  е  от  съществено  значение  за самообслужването на пациентите и извършването на дейностите от ежедневието отчетохме ръст в резултатите средно от 104°, а подобрението по посока на екстензия средно е 20,66°. 20,66° средна стойност подобрение измерихме и по отношение на вътрешната ротация и 29,33° отчитаме като значително подобрение за външна ротация.  Табл. 2. Резултати от сантиметрията преди и след програмата  пациент  сантиметрия  самтиметрия преди  след 1  58 см  56 см 2  38 см  38 см 3  48 см  45 см 4  30 см  28 см 5  50 см  47 см 6  50 см  48 см 7  42 см  40 см 8  50 см  46 см 9  48 см  46 см 10  34 см  34 см 11  49 см  46 см 12  46 см  46 см 13  45 см  45 см 14  40 см  40 см 15  50 см  50 см  На  табл.  2  сме  представили  получените  резултати  от  сантиметрията  преди  и  след прилаганата от нас методика. Обобщено може да заключим, че след елиминирането на отока пациентите спират да се оплакват от тежест, силна болка в ръката и съобщават за по-голяма свобода в извършване на движенията.  С  цел  измерване  мускулната  сила  за  да  можем  да  изберем  средствата  на кинезитерапията в последващите етапи на възстановяването, тогава когато сме повлияли отока и сме подобрили значително обема на движение използваме ММТ.  Табл. 3. Средните стойностите на мускулната сила  в трите равнини в раменната става, измерена с ММТ  паци ММТ  ММТ  ММТ  ММТ  ММТ ext  ММТ ext  ММТ  ММТ  ММТ  ММТ енти  abd  abd  flex  flex  преди  след  вътр.  вътр.  външ.  външ. брой  преди  след  преди  след  ср.  ср.  ротация  ротация  ротация  ротация ср.  ср.  ср.  ср.  стойност  стойност  преди  след  преди  след стойност  стойност  стойност  стойност    ср.  ср.  ср.  ср. стойност  стойност  стойност  стойност 15  2.13  3.27  2.07  3.27  2.20  3.20  2.53  3.93  1.73  3.20    - 40 - PROCEEDINGS OF UNIVERSITY OF RUSE - 2020, volume 59, book 8.5. На  табл.  3  са  представени  измерените  средни  стойности  на  мускулната  сила  при всичките  15  пациента  участвали  в  изследването  преди  започването  на  кинезитерапия  и непосредствено след приключването й с цел да отчетем ефикасността на програмата. Отчитайки  средните  стойности  за  мускулната  сила  на  мускулите  участващи  в абдукцията на ръката в рамото установихме подобрение с 1,13 в шест степенната скала на ММТ. За флексията в раменната става откриваме повишаване на мускулната сила с 1,33 в сравнение с началните стойности, а за екстензията 1 единица в посока нагоре за подобрявана на мускулната силата. При тестването на вътрешните ротатори повишението е с 1,4, а за външната ротация, която определено затрудняваше пациентите отчитаме 1,47 подобрение в мускулната сила.  В заключение можем да кажем, че приложената от нас методика за продължителен период  от  време  дава  добри  резултати,  като  средното  подобрение  при  изследване  на мускулната сила е 1,26 за 5 те движения. Не сме тествали аддукцията тъй като  в това движение участва основно лопатката. За постигането на положителни резултати във възстановителния период от съществено значение е правилно изготвения индивидуален рехабилитационен комплекс. Поставянето на крайника  в  позиция  на  покой  и  щаденето  му  обикновено  не  помагат  на  пациентите,  а задълбочава  техните  проблеми.  Редица  автори  препоръчват  възможно  най-ранното включване  на  кинезитерапевтични  процедури  за  ставата  с  цел  предотвратяване  на последващи усложнения (Vladimirov B., 2000; Dobrilov S., M. Zagorov, K. Mihov, G. Nenova, G.  Jelyazkov,  2016;  Halvadjian  R.,  2010;  Popova  D,  St.  Mitova.,  2014).  Подборът  на кинезитерапевтични  средства  е  съобразен  с  индивидуалните  особености  на  пациента, коректно  предложената  последователност  през  различните  етапи  от  функционално-възстановителния процес, са ключови за цялостното възстановяване функцията на горния крайник.  ИЗВОДИ  Резултатите, които получихме от собствените проучвания потвърждават ефективността на предоставените продължителни кинезитерапевтични грижи при пациенти с дегенеративни промени  в  областта  на  рамото.  От  съществено  значение  за  постигането  на  максимално очаквания  ефект  и  удовлетвореност  е  доверието  между  кинезитерапевта  и  пациента, индивидуалния подход, правилно изготвения кинезитерапевтичен комплекс и постоянството.  