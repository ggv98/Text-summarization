 ВЪВЕДЕНИЕ Една  от  най-старите патристични метафори на  термина „святост“ е  свързана със слънцето. Тя  се усеща на  дактилно и  интуитивно ниво. В  стих  (1 Йоан. 1: 5) е дадена дефиниция: "Бог е светлина, и няма никаква тъмнина в Него."  Освен това светлината може да бъде източник за съпреживяване на цялото човечество, да концептуализира цялата му духовна и материална дейност. Именно това е имал предвид Цицерон, който е създал термина култура. По подобен начин св. Йоан Дамаскин разяснява святостта и триединството на Бог:  „Тъй като огънят и излъчващата се светлина съществуват заедно – няма първо огън, а след това светлина, а огън и светлина заедно, светлината винаги се ражда от огъня и винаги обитава в него и по никакъв начин не е отделена от него: така се ражда и Синът от Отца, като по никакъв начин не се отделя от него”.  ИЗЛОЖЕНИЕ Светлината и топлината илюстрират Божията благодат, като Χάρισ /древногр./- дар от Бога, помазаност и нетварна енергия. Именно това го свързва със старовезаветното „кадош“. В християнстовото святостта е онтологична еклесийна характеристика на човешкото съ-битие. Тя предполага дълбока психологическа трансформация на „отделянето” на човека от падналия свят. Завръщането на човека към еденската му същност. Това е един духовен напредък, визуализиран в иконографията, като изкачване по лествицата към Божия Йерусалим. Това е и духовен напредък и самонадскачане на човека, който е в основата на всички авраамистични религии и е ясен израз на социална и практическа интелигентност. По време на еденския период Адам и Ева са получавали своите знания от Бог. Едно от последствията на първородния  8 Докладът е представен на Научна сесия за студенти, докторанти  и млади учени във Филиал Силистра на Русенския университет, проведена на 14 май 2021г. в секция „Хуманитаристика“ с оригинално заглавие на български език: „БИБЛЕЙСКАТА СВЯТОСТ – КАТО ЕМОЦИОНАЛНА И СОЦИАЛНА ИНТЕЛИГЕНТНОСТ“.   - 59 - PROCEEDINGS OF UNIVERSITY OF RUSE - 2021, volume 60, book 11.3. грях е тяхното проглеждане, в което ясно проличава Божията идея за осъзнато приобщаване към доброто. Идеята за човешката святост, като осъзнато присъединяване към доброто е в основата на човешката цивилизация. Тя е „крайъгълният камък, за който говори Иисус” и е смисълът на човешкото битие. Православието наследява източната култура и начина на мислене и, освен че насочва човека към правилния път, то осигурява едно интелектуално предизвикателство –  да откриеш мъдростта на  другия. Заедността винаги  е  носител на интелектуален заряд и  отправя предизвикателства пред личността. Нека да  си спомним притчата за таралежите на Шопенхауер – те са изправени пред дилема: или да умрат самотни от студа, или да се доближат, за да се стоплят и да се нанижат на бодлите си. Tази притча посочва част от практическата интелигентност, която човек придобива чрез заедността. А последното е ключовото значение на всеки еврейски, християнски и мюсюлмански храм. Всъщност, пътят е ясно посочен в иконата на Богородица Одигитрия – тя сочи Иисус, който сам казва:   „Аз съм пътят и истината, и животът…”  Йоан 14:6 Именно иконата и Светото писание може да бъде емотивен, реално съществуващ мост към душата на човек. Отец Павел Флоренски нарича иконата „прозорец към душата на човек“. Тя  е мястото, където „хомо сапиенс" се превръща в „homo liturgus”. Това е лимесното измерение на пречупване на физиката в метафизика. Несъвършената „детска природа” на вярващия се нуждае от специални „физически патерица”, чрез които да прогледне в сложната материя на духовността. Жестът с допрените три пръста и изпънати два на Иисус ни напомня за сложната материя на святостта като логика. От една страна неговата троична ипостасност, а от друга страна тленно-нетленната му природа. Всяка една човешка дейност, може да бъде обяснена със Светото писание. Логиката на святостта е звездообразен модел на споменатите емоционална,  практическа  и  социална  интелигентност.  Кръстовидният  модел  на еклесийността е опознаване на духовния мир по вертикала и по хоризонтала, като неговата среда е духовното съпреживяване на Аза и срещата му с тленно-нетленната природа на Иисус. Вярващият съпреживява реалии, до които човешкият разум трудно може да се докосне. Дори, използвайки разума си, ние не можем да обхванем цялата тази палитра на взаимозависимостта между емоционалната, практическата и  социалната интелигентност на  човека, при  това озарена от Божията благодат. Единствен Мойсей може да престъпи чертата, която сам е начертал по заповед на Бог. Но той трябва да се събуе, защото земята под него е свещена. За разлика от старозаветната святост, до която единствени пророците се докосват, до тази Божественaта святост, човешката природа на Иисус, позволява на всеки един от нас да се устреми към Бог. При това изпитвайки духовната подкрепа на своите застъпници светците. Можем да говорим за специална евокативно-олфактивна среда, която може да се отдаде и на определено имплицитно очакване. От друга страна имаме двойна ескпликативност на Божието слово – това са думите на свещеника, а от трета – иконите и цялото устройство и литургична организация на храма.  Старозаветното, еврейското разбиране за святост. Произходът на думата שדק „кaдеш”е изгубен във времето (твърди се, че думата е образувала от сливането на думите שא דוקי („горящ огън“). Еврейските екзегети, следвайки традициите на галахическия Мидраш (СифраЛев. 19:2), тълкуват глагола שדק (кдш) като „да бъдеш отделен“, „обособен“. Онова, което  е предназначено за отдаване на  Бога, по един начин свързано с Него, се е смятало за свещено. Именно това определя святостта като катафична определеност на Бога, който изразява това си качество в идеята за висшето човешко благо. „И викаха един към други и думаха: свет, свет, свет е Господ Саваот! Цяла земя е пълна с Неговата слава! И разклати се горнището на вратите от гласа на викащите, и домът се напълни с дим. И казах: горко ми! Загинах! Защото съм човек с нечисти уста и живея сред народ също с нечисти уста - и очите ми видяха Царя, Господа Савоота” Исая (6:3-5)  Свят е Бог и всичко, което се е докоснало до него. Имаме пряка и непряка връзка при комуникация на Бог с човечеството чрез пророците. В повечето случаи при тази йерофания те изпитват благовение и страхопочитание към Всевишния. В Стария Завет Бог се проявява в цялата си строгост и на места дори суровост.   - 60 - PROCEEDINGS OF UNIVERSITY OF RUSE - 2021, volume 60, book 11.3. „ Боже от светилищата Си се явяваш страшен; Израилевият Бог е, Който дава сила и мощ на людете Си. Благословен да е Бог. Псалми (68:35) Човекът в най-добрият случай е богоизбран или помазан. Имаме и богоизбран град /Йерусалим/ и богоизбран народ /евреите/. Но те трябва да спазват определени ритуални действия и чистота на храната и душата, за да се докоснат дори в мислите си до него. Свети са нещата от храма и небесния свят начело с ангелите. Думата „кадош“ сама по себе си е оксиморон, изразяващ нуминозността на тези, които са виждали Бог. От една страна трепет, вълнение и възхищение, а от друга – плахост и богобоязън. Срещата на хората с Бог и святостта е посредством чудото, което изживяват пророците. „Кодексът на святостта” на Левит формира една деонтологична рамка и нова философия на живота. Божията святост е несъизмерима с човешката и непостижима за човека. Тя  е абсолютна, еврейският народ освещава Бог, точно както Бог освещава хората. Именно затова можем да говорим за святостта като емоционална и социална интелигентност. За разлика от святостта на Бог, святостта на еврейския народ не представлява неговата същност, а зависи от изпълнението на мицвот от тях.  „Извикай и възклицавай, сионска жителко, Защото Светият Израилев е велик всред тебе,” Исая (12:6) В юдаизма епитетът „свят“ се използва с повишено внимание по отношение на човека. Според мидраша, ангелите искат да го възпеят като свято същество по време на сътворението на Адам, но когато Бог му изпратил сън, те разбрали, че Адам е смъртен и изоставили намерението си (Битие 8:10). Новият завет представя святостта като общочовешка цел. Затова и стилистиката на това понятие в различните езици се допълва взаимно. В древногръцкия святотостта се изразява в три направления, изразяващи идеята за святостта, а също и емоционалният и социалният живот на средновековния човек. Те са в основата на православната философия за святостта - ἱερός (hieros),ἅγιος(agios), οςιος(osios): ▪  ἅγιος обозначава святостта на самия Бог, както и предназначен за Бог, пречистен за това; ▪  ἱερός означава свещен, принадлежащ на Бог, и е свързан с понятията храм (ἱερόν) и свещеник (Ιερέας). ▪  Οςιος се използва като морална характеристика на хората, означава морално чист, всеотдаен - може да се преведе като благочестив. В паметниците на оригиналната християнска античност, до средата на IV век и дори до V век, както сред източните, така и сред западните християни, думата свети е гръцка. ἅγιος, лат. Sanctus -  според Мартиниус „Dictionnaire des  antiquites“/Речник на  антиките/.  Той разглежда и  сродните думи като неприкосновенност на  храма religio  (deorum religio  ac sanctimonia; fani, sacrarii; sacramenti – свещенна клетва, foederis – за договор; religionem pertimescere – чистота на духа, страх от оскверняване, целомъдреност – sanctitas; благочестие – pietas erga deum; да запазиш святостта. Латинската дума „sanctus” не е употребявана в ранното християнство за така наречените канонизирани светци. При  древните  славяни  първоначалните  разбирания  за  святост  произхождат  от индоевропейските  им  корени.  Преди  всичко  това  са  думите  с  sv^t-,  производна  от индоевропейския корен k'uen-, k'\ven-i. Доказателство за това са праосновите с този елемент, които съществуват в иранския и в някои от балтийските езици. Сравнителният анализ на общите езикови  семейства на  авестийския,  ведическия и  гръцкия  език  ни  отвежда към значението на „препълване” (изобилие, благодат). Иранският език развива думата, като й прибавя религиозно значение. Това е качеството на божеството да увеличава и наспорява божествената благодат и плодородие – съотнесено към реалния живот. Корените на  понятието  "святост" от  Новия  Завет  се  осмислят от  старозаветната традиция. Тук богоизбраният социум се разщирява в богозибрано общество от хора, както ги наричат апостолите – светии, употребяван в смисъл на християни. Известният библейски стих от Стария Завет „Освети се и бъди свят, защото Аз, Господ, твоят Бог, съм свят“ (Левит 20: 7)   - 61 - PROCEEDINGS OF UNIVERSITY OF RUSE - 2021, volume 60, book 11.3. Той  е цитиран директно и в първото послание на апостол Петър:  „Бъдете свети, защото аз съм свят "(1 Пет.1:16) Можем да разграничим следните разбирания за святост в Новия завет, които подпомагат емоционалното и социално ангажиране на личността и превръщането и в „хомо литургикос" в досег със светите реалии : ▪  Името Божие и самият бог в триипостастността си: ▪  „Задето Силният ми стори велико нещо, и свето е името Му" (Лука 1:49) ▪  Светите ангели на Църквата Божия. Известни са имената на седем първенствуващи ангели, които винаги стоят пред престола на Господа. Всеки от тях има свое особено служение, т.е. има свой ареал на действие.  ▪  Светото Предание представлява цялата съвкупност от писмени и устни източници, чрез които се предава християнската вяра от поколение на поколение. Под „слово” тук се разбира устното Предание, а под „послание” – писменото. Към устното предание Св. Василий Велики отнася прекръстването, обръщането при молитва на изток, епиклезата в Евхаристията, чиновете по освещаване на вода при кръщение и елея при миропамазването, трикратното потапяне във вода при кръщение и т.н. ▪  Християнска църква (Светата църква). Христовата невеста и  някои от нейните управляващи структури (Свети синод, Свети престол) се наричат свети. Най-важните тайнства често  се  наричат  свети  (Свето  Причастие,  Свето  Кръщение, Света  Сватба),  а  също и дванадесетте празника, например: Свети Великден, Свето Възкресение.В Тайнствата човек се освещава, става „ново обожествено творение Христос” (2 Кор. 5:17). ▪  Светите места са белязани от присъствието на Бог: Светая Светих (вътрешната част на храма  на  Соломон ), Светия  православен  храм  -  в  Новия  Завет,  Светата  планина Синай, Светата  земя  (Палестина,  по-точно  според  Библията-  Израел), Светите места (християнски  паметници  и реликви  на  Палестина),   светият  храм. В Библията Йерусалим се нарича „свещения град“. ▪  Човешката святост, която предполага възможността за спасение: • Свети апостоли – първоначално дванадесет. След това седемдесет апостола, колкото са и седемдесетте преводачи (на лат. "Septuaginta"). • Човек Божий /праведен човек/ - първоначалните праведници по времето на Апостолите, някои от които са признати за светци /Алексей Човек Божи/, понякога това понятие включва и Апостолите. "И тъй, вие не сте вече чужди и пришълци, а съграждани на светиите и свои на Бога" (Ефес. 2:19) • Светци – хора, възсияли и придобили святост. • Светии – в ранното християнство (I- III в.) така се наричали хората, вярващи в Христос.  "Цяла година те се събираха в църква и поучаваха доста народ; и първом в Антиохия учениците бидоха наречени християни" (Деян. 11:26) ▪  Свети предмети – те имат уникални и полезни свойства. Светият кръст, светите мощи,  светена  вода,  светите икони.  Един  предмет може  да  придобие святостта само благодарение на освещаването. Светият предмет може да се нарича и „светиня“. Това изразява по-особено отношение и го отделя от другите свети предмети. Всичките тези форми на светостта произтичат от Бог и е изпратена или дадена от Него чрез Светият Дух.  По  логиката  на  триипосността и  светостта се  разделя и  обединява едновремено в едно. Като всека святост- характеризира и допълва другите. Ипостасът на Бог Отец и неговата святост се разкрива главно в Стария завет и се предава чрез ипостаса на  въплътения Иисус в Новия завет. Човешката святост произхожда и е свързана с Божия Син в образа му на Богочовек, роден от Богородица. В Новия Завет думата „свят“ продължава да се свързва преди всичко с Бог Отец (Лука 1:49; Йоан 17:11 и други). Новозаветният акцент е въплътяването на святостта, която олицетворява Иисус. По този начин „отделеността” е на нов етап. Новият момент в, че нейното достигане е възможно от  човека при изпълнение на определени условия. Отците на Св. Църква често споменават фразата, която разкрива святостта в Новия Завет, произнесена от Атанасий Велики:   - 62 - PROCEEDINGS OF UNIVERSITY OF RUSE - 2021, volume 60, book 11.3.  „Святият Бог става човек, за да може човекът да стане светия.”  ИЗВОДИ Единствено човекът от цялата жива природа, се интересува от святостта и задгробния живот. Още по- важно е, че той, не е самотен сред себеподобните си в този си стремеж към богоподобие. Той е и единственото живо същество, което може да възприеме и да вникне в чудесата, които Бог извършва. Човекът единствен е благословен, да бъде свят.  