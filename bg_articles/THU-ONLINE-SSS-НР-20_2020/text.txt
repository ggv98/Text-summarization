 ВЪВЕДЕНИЕ Умствената изостаналост е състояние на задържано или непълно развитие на интелекта, характеризиращо се с нарушения на уменията, които възникват в процеса на развитие и дават  своя  дял  във  формирането  на  общото  ниво  на  интелигентност,  т.е.  когнитивните, речевите, двигателните и социалните умения. Изоставането може да се съчетава или не с други психични или телесни разстройства (СЗО, 1999).  Степента на умствена изостаналост е разграничена в следните категории: лека 50-55 до 70 интелектуален квотиент (IQ), умерена 35-40 до 50-55 IQ, тежка 20-25 до 35-40 IQ и дълбока под 20-25 IQ. Нейното разпространение е 1-3% от световното население (СЗО).  В Белгия нейното разпространение е 3-4 души на 1000 население от всички възрастови групи. Като цяло, лицата с умствена изостаналост се нуждаят от подкрепа за изпълняване на ежедневните дейности в областта на самообслужването (лична хигиена, обличане, хранене и др.), продуктивността (намиране на работа, докамински дейности, обучение) и свободните занимания (спорт, социални контакти, хоби и др.).  Преживяването  ми  като  Еразъм  студент  по  време  на  предипломния  ми  стаж  в организацията Groep UBUNTU в Белгия ми помогна да осъзная, че умствената изостаналост е сериозен проблем както за семействата на лицата с интелектуални затруднения, така и за цялото общество. Това, което ме мотивира да се насоча към тази тема, беше ежедневната ми работа и контакт с потребителите на UBUNTU, а също така и начинът на работа на другите специалисти. Всеки потребител работи в работно ателие по свой избор под ръководството на съответен специалист. Потребителите имат свобода да избират дейностите си, а групите в ателиетата са смесени от възрастни и младежи с интелектуални затруднения.  Всички  лица  с  умствена  изостаналост  се  нуждаят  от  подкрепа  от  такъв  тип организации. Поради това Фламандската агенция за хора с увреждания (VAPH) предлага и  23 Докладът е представен на студентската научна сесия на 28.05.2020г. в секция „Промоция на здравето“ с оригинално заглавие на български език: ОРГАНИЗАЦИИ В ПОДКРЕПА НА ЛИЦА С ИНТЕЛЕКТУАЛНИ ЗАТРУДНЕНИЯ В БЕЛГИЯ.   - 129 - PROCEEDINGS OF UNIVERSITY OF RUSE - 2020, volume 59, book 8.5. субсидира организациите за хора с умствена изостаналост.  Основните видове организации в Белгия са: •  Доставчици на пряк достъп до помощ за лица с умствена изостаналост •  Организации за зелена грижа: дейности в селското стопанство и градинарството •  Мултидисциплинарни екипи (MDT): помощ при заявяване на подкрепа •  Организации за консултантска подкрепа •  Многофункционални центрове (MFC) •  Заведения за наблюдение, диагностика и лечение (ODB) •  Организации за грижа за свободното време: адаптирани дейности, доставчици на здравни услуги за лица с умствена изостаналост Фокусът  на  всички  организации  е  върху  качеството  на  живот  и  постигане  на автономност на хората с умствена изостаналост.   ИЗЛОЖЕНИЕ Доставчици на пряк достъп до помощ (Aanbieders van rechtstreeks toegankelijke hulp, RTH) за лица с умствена изостаналост Дейността  на  този  вид  организации  е  ограничена  и  средоточена  върху  хората  с увреждания чрез подкрепа под формата на консултации, дневни грижи или настаняване за нуждаещите се.  Белгия разполага със 197 такива организации. Те предлагат следната подкрепа: Дневен център за лица с умствена изостаналост В дневния център доставчикът осигурява значими занимания през деня като групово готвене, рисуване, танци или пътувания. Дневния център може да бъде използван както през седмицата, така и през уикенда.  Настаняване Осигуряват  временно  настаняване  както  през  седмицата,  така  и  през  уикенда. Условията за достъп до тази услуга са наличие на умствено изоставане и възраст под 65 години. В случай, че лицето е признато от Фламандската агенция за хора с увреждания (VAPH), това условие не се прилага. Ако лицето е използвало тази подкрепа преди 65-годишна възраст, то може да продължи да я получава и след това. По-долу са представени някои от услугите, предлагащи този вид подкрепа за хора с интелектуални затрудения: •  Ado – Icarus  •  Clara Fey •  Dagcentrum Kasteel •  Home Monsheide •  Homevil •  Huize Eyckerheyde •  Huize Tordale Инициативи за зелена грижа: дейности в селското стопанство и градинарството Инициативата за екологична грижа се предлага от асоциация или частно лице. Тя е свързана  със  селскостопански  дейности,  градинарство  или  други  дейности,  свързани  с отглеждане на растения или животни. Тези дейности са част от ежедневните дейности на хората с интелектуални затруднения или друг вид увреждане, които са потребители в тези организации.  Дейностите  се  провеждат  под  супервизия  и  наблюдение  на  специалисти. Белгия разполага със 75 такива организации.  Примери за инициатива за зелена грижа са ферма за отглеждане на животни, приют за животни, пансион за домашни любимци и др. Някои от тези услуги са: •  't Fazantenhof   - 130 - PROCEEDINGS OF UNIVERSITY OF RUSE - 2020, volume 59, book 8.5. •  Atelier ScHePSeLs •  Beestig Wijs •  Lila Vita Paarden Мултидисциплинарни екипи (Multidisciplinaire teams, MDT)  Мултидисциплинарен екип е услуга, която подпомага лица с интелектуални и други увреждания. Всеки екип е специализиран в конкретна сфера. Някои екипи се фокусират само върху възрастни, други – само върху деца, а могат да бъдат и смесени. Има специализирани екипи в подкрепа или грижи за непълнолетни, за възрастни или за помощни средства. Белгия разполага със 75 мултидисциплинарни екипи. Всеки екип включва следните задължителни специалисти: лекар, психолог, медицинска сестра, социален работник и експерт по ресурси. Мултидисциплинарните екипи са част от различни организации – социални услуги, рехабилитационни центрове, консултиране, центрове за развитие, центрове за ориентиране на ученици, центрове за наблюдение и лечение, центрове за психично здраве, центрове за приемане, ориентиране и наблюдение Някои от организациите, разполагащи с мултидисциплинарни екипи за лица с умствена изостаналост, са следните: •  Dienst Maatschappelijk Werk Bond Moyson, West-Vlaanderen, Kortrijk •  Dienst Maatschappelijk Werk CM Waas en Dender •  DMW CM Limburg •  Oriëntatiecentrum Организации за консултантска подкрепа Консултантската подкрепа има за цел анализ на проблемите и зарудненията на хора с интелектуални увреждания и допълнителни психологически проблеми. Те предлагат тази експертиза при лица със стабилизирано състояние с цел задържане или връщане на лицето с увреждане в ежедневието. Ако е необходимо, те насочват потребителя към по-подходяща подкрепа. Те също така изготвят план за ориентиране и подкрепят неговото изпълнение. За целта  консултантът  работи  съвместно  с  доставчиците  на  грижи  и  подкрепа,  както  и  с организацията, към която принадлежи клиентът. Консултантската услуга координира това сътрудничество.  Във  всяка  провинция  има  активен  консултант.  Белгия  разполага  с  6 организации,  предлагащи  консултантска  подкрепа  за  хора  с  интелектуални  увреждания, някои от които са: •  Ampel •  CGG Waas •  DAGG/CGG Мултифункционални центрове (Multifunctionele centra, MFC) Мултифункционалните  центрове  (MFC)  са  насочени  както  към  деца  и  младежи  с умствена изостаналост, така и с други увреждания до 21-годишна възраст (по изключение може  да  се  разшири до  25-годишна  възраст),  които  се  нуждаят  от  конкретна  подкрепа. Белгия  разполага  с  95  такива  центрове.  Мултифункционалните  центрове  предлагат  три форми на подкрепа. Консултант Семейното  ориентиране и широкият контекст  са много важни във всяка област  на подкрепа за непълнолетни лица с интелектуални увреждания. Предлагат се педагогически и психосоциални  насоки.  Придружителят  се  фокусира  върху  развитието  на  детето  или младежа,  както  и  върху  педагогическата  и  психосоциална  подкрепа  на  семейството. Консултирането се провежда у дома или в услугата и може да се състои от индивидуални разговори или групови сесии.  Дневна грижа Предлагат се две форми на дневна грижа. Първата форма е за деца и младежи, които посещават училище. Те получават подкрепа от специалисти от мултифункционалния център преди, след и по време на учебните часове.   - 131 - PROCEEDINGS OF UNIVERSITY OF RUSE - 2020, volume 59, book 8.5. Втората форма е дневна грижа, заместваща посещението в училище. Тази дневна грижа предлага алтернативна програма по  време на учебните часове за  деца и младежи както освободени от  задължителното  образование, така и такива, които временно не могат  да посещават училище. По време на дневната грижа лицето може да ползва и различни форми на терапия и обучение (физиотерапия, логопедия, ерготерапия, самостоятелно обучение, структуриране и др.). Временно настаняване  Многофункционалните  центрове  осигуряват  пренощуване  в  адаптирана  среда. Настаняването включва както вечерни, така и сутрешни грижи. Броят на нощувките може е седем или повече. Настаняването е възможно и по време на училищните ваканции. Някои организации, които предлагат такава подкрепа за лица с умствено изоставане са следните: •  De lovie •  De Meander •  De Okkernoot •  De Speelhoeve •  De triangle •  Heynsdaele •  Groep UBUNTU Заведения  за  наблюдение,  диагностика  и  лечение  (Observatie-,  diagnose-  en behandelingsunits, ODB-units) Заведенията за наблюдение, диагностика и лечение осигуряват подкрепа за възрастни хора  с  интелектуални  увреждания  и  със  сериозни  поведенчески  разстройства.  Белгия разполага с 4 такива организации. Тази подкрепа може да включва: •  Наблюдение, диагностика и лечение на лица с увреждания в домашна, амбулаторна или мобилна среда за период до 9 месеца.  •  Трансфер на конкретни знания на други участници, предоставящи подкрепа за хора с увреждания.  Заведението  за  наблюдение,  диагностика  и  лечение  изготвя  план  за действие  в  сътрудничество  с  други  лица,  които  участват  в  подкрепа  на  хората  с увреждания с оглед връщане към нормални условия на живот. Заведенията  осигуряват  подкрепа  на  хора  с  увреждания  на  възраст  18  или  повече години, признати като такива от Фламандската агенция за хора с увреждания (VAPH), които имат  интелектуално  затруднение  в  комбинация  с  поведенчески  проблеми  и  с  други увреждания. Някои от услугите, предлагащи този вид подкрепа за хора с интелектуални увреждания в Белгия, са следните: •  De Lovie •  Dienstencentrum Sint-Oda •  Dienstverleningscentrum 't Zwart Goor •  Ortho-agogisch centrum Broeder Ebergiste Организации за грижа за свободното време: адаптирани дейности Някои организации от този вид предлагат адаптирани развлекателни дейности за хора с умствена изостаналост. В Белгия съществуват 20 такива организации. Персонализирани дейности Повечето организации предоставят дейностите самостоятелно. За деца и младежи те включват дейности на детски площадки, младежки работилници и ваканционни лагери. За възрастни организациите за отдих предлагат клубни занимания, пътувания, културни излети, кафенета за срещи, тренировки и спорт. Медиация за свободното време Редица  организации  изпълняват  по-скоро  медиаторска  функция  по  отношение  на свободното  време  –  те  стимулират  и  насочват  хората  с  интелектуални  затруднения  в   - 132 - PROCEEDINGS OF UNIVERSITY OF RUSE - 2020, volume 59, book 8.5. търсенето на подходяща обикновена организация за отдих, която не е насочена конкретно към хора с увреждания. Някои организации, осигуряващи този вид подкрепа за хора с умствена изостаналост, са следните: •  De Stroom vzw •  Kompas •  KVG Vrijetijdswerking Oost-Vlaanderen •  Vereniging voor Personen met een Handicap (VFG) Доставчици на здравни услуги за лица с умствена изостаналост Консултант Предлагат  индивидуално  консултиране  предназначено  за  хора,  които  живеят независимо, сами или със семействата си. В Белгия съществуват 261 такива организации. Психосоциално консултиране Осигуряват подкрепа при нужда от помощ за планирането на деня, организирането на домакинството или плащането на сметки. При необходимост се предоставят съвети относно семейните взаимоотношения, родителската подкрепа. Работи се за организиране на социални и културни мероприятия.   Домашен асистент Асистентът подпомага дейности като обличане, готвене и други ежедневни дейности в домашна среда. Той посещава къщата на лицето, за да подмогне извършването на ежедневни дейности, като например при обличането, готвенето и като цяло към придвижването. Обща индивидуална подкрепа Осигуряване  на  подкрепа  от  асистент  при  организиране  на  ежедневните  дейности, както и поемане на някои задачи в случаи на нужда от помощ или психосоциални насоки. Дневна грижа Осигурява  се  на  лица,  които  посещават  дневни  центрове  или  участват  в  групови дейности.  Дневна  подкрепа  се  нарича,  когато  лицето  е  настанено  в  дневна  група  или извършва групови дейности.  Жилищна подкрепа Доставчикът осигурява настаняване на лицето в собствен или малък групов дом и полагане на всички необходими грижи, както и спешна помощ в случай на нужда.  Някои  от  организациите,  които  предлагат  такава  подкрепа  за  хора  с  умствена изостаналост, са следните: •  De Ark te Brussel •  De boomhut •  De branding waak •  De hagewinde  ЗАКЛЮЧЕНИЕ Повечето  организации  в  подкрепа  на  лица  с  умствена  изостаналост  в  Белгия  са мултифункционални и лесно достъпни. Те разполагат с екипи от различни професионалисти за  осигуряването  на  качествени  услуги.  Дейността  на  организациите  е  насочена  към самостоятелност в изпълнението на ежедневните дейности в сферите на самообслужване, продуктивност  и  свободни  занимания,  пълноценно  социално  участие  и  подобряване качеството на живот.  