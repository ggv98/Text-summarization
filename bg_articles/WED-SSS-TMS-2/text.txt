 ВЪВЕДЕНИЕ Усъвършенстването  на  методики  в  областта  на  теорията  на  проектирането  и  на изследването на динамичнитехарактеристики на зъбни предавки изисква анализирането и прилагането  на  научните  достижения  на  световноизвестни  учени  и  професионалисти  в съответната област. Това наложи извършването на задълбочено теоретично изследване на постиженията на известни автори в областта на динамичното поведение на планетни предавки.В сравнение с цилиндричните  зъбни  предавки  и  редуктори,  планетните  предавки  се  характеризират  с няколко значими предимства, като например: съосност, по-добро съотношение „предавана мощност  спрямо  габаритни  размери“,  по-благоприятно  съотношение  „предаван  въртящ момент спрямо тегло“, увеличена енергийна ефективност, компактност, сравнително високи предавателни отношения.  Поради  тази  причина,  планетните  предавки  намират  широко  приложение  в аеронавтиката, автомобилната индустрия, общото машиностроене, отбраната и енергетиката. Затова и многобройни изследователски разработки и публикации третират проблемите на планетните предавки през последните десетилетия. Шумът  и  динамичното  натоварване,  предизвикани  от  вибрациите  в  различните конструкторски  разработки,  включващи  планетни  предавки,  продължават  да  бъдат  най-значимите проблеми в тези технически системи. Поради тази причина честотният анализ е особено важен, особено в случаите, когато конструкторът има за цел да намали шума и вибрациите в планетните предавки.                                                   1 Докладът е представен на студентската научна сесия на 16.05.2018 в секция „Транспорт и машинознание“ с оригинално заглавие на български език: ИЗСЛЕДВАНЕ НА ДИНАМИЧНОТО ПОВЕДЕНИЕ НА ЗЪБНИ ПРЕДАВКИ   - 16 - PROCEEDINGS OF UNIVERSITY OF RUSE - 2018, volume 57, book 4.1. ИЗЛОЖЕНИЕ Изследване на динамично поведение на зъбни предавки Приложението на зависимостите, отнасящи се до собствените честоти и режимите на вибрации, по отношение на геометричните и експлоатационни параметри на планетните зъбни предавки дава възможност да се изместят зоните на резонанс спрямо действащите скорости като се минимизира влиянието на резонанса и да се извърши оптимизация на конструкцията на тези технически системи.Факторите, оказващи влияние върху динамичното поведение на планетни предавки, могат да се категоризират в две групи: вътрешни (например: коравина на зацепването, грешки в трансмисията) и външни (изменение на натоварването или скоростта) фактори.  Един от най-важните проблеми на вибрациите при зъбните предавки е наличието на резонанс на зъбните колела. Това обстоятелство може да бъде избегнато в определени случаи, при осигуряването на постоянни скорости. Съществуват обаче технически изделия, при които този резонанс не може да бъде избегнат. Друг особено важен проблем в областта на честотния анализ на планетните предавки е определянето на конструкторски ограничения, които могат да пренасочат собствените честоти в област, отдалечена от резонансната за зъбното зацепване област. В техническите системи, включващи планетни предавки, еволвентното зацепване или не е модифицирано, или е предвидена незначителна корекция.  Най-често, профилните модификации се използват с цел да се избегнат случаите на интерференция на зъбното зацепване. В (Litvin, F. et al, 2003)се представят интересни подходи за проектиране на модифицирани зъбни предавки с наклонени зъби. В отчет към NASA, авторският колектив описва компютърния дизайн, методите за генериране на зъбни предавки, симулации в зъбното зацепване и задълбочен анализ на напреженията на модифицирани зъбни предавки с наклонени зъби. Предложените методи на този авторски колектив са оригинални.    Фиг. 1. Контактни линии при еволвентно зъбно зацепванес наклонени зъби Теоретичният  подход, описан в (Litvin,  F.  et  al, 2003), предвижда модификация на класическото  еволвентно  зъбно  зацепване  с  наклонени  зъби  (Фиг.  1)  след  прилагане  на теорията за спрегнати зъбни двойки до получаване на профил в напречно сечение, който се отклонява от еволвентния, което е показано на Фиг. 2.  Авторският  колектив  от  (Litvin,  F.  et  al,  2003)твърди,  че  резултатите  от  тяхното изследване водят до гарантиране на липса на интерференция, до редуциране на влиянието на грешките, дължащи се на преместванията и деформациите, до значително редуциране на шума и вибрациите и до намаляване на стойностите на контактните напрежения в зацепването.    - 17 - PROCEEDINGS OF UNIVERSITY OF RUSE - 2018, volume 57, book 4.1.  Фиг. 2. Оригинални профилни модификации в зацепването според (Litvin, F. et al, 2003) Интересен анализ на влиянието на отклонението на формата и на грешките при монтажа върху динамичното поведение на зъбни предавки е описано в(Velex, P.&Maatar, M., 1996). В публикацията са използвани условията на контакт за твърди и за деформируеми тела при характеризиране на източниците на вибрации в зъбното зацепване. Предложена е сравнително оригинална процедура за едновременно решаване на контактната задача в зацепването между активните профили на зъбите и уравненията на предаване на движението. Ролята на линейните профилни  модификации  в  зацепвания  с  прави  и  наклонени  зъби  също  така  е  показана обстойно. Проведените прецизни изследвания относно динамичното поведение за зъбни предавки с прави зъби са описани в (Parker, R. G. et al, 2000). Изследвана е двойка зъбни колела в значителен диапазон от различни скорости и различни въртящи моменти. Загубата на контакт в зацепването е описана като нелинейна зависимост. Освен това е подчертано, че тази загуба на контакт в зацепване в определен момент възниква дори и при големи въртящи моменти въпреки приложението на високотехнологично и прецизно изработени зъбни колела. Тримерните нелинейни вибрации на зъбни двойки са изследвани в (Eritenel, T. &Parker, R., 2012). Авторите Eritenel и Parker изтъкват, че нелинейният характер на параметрите се дължи на това, че части от линиите на зацепване губят контакт и се наблюдава явлението частична загуба на контакт.Този феномен е дискутиран обстойно и в (Eritenel, T.&Parker, R., 2011) от същите автори. Зъбното зацепване, използвано в изследването, се характеризира с използването на произволни модификации на зъбните повърхнини.  Авторите твърдят, че описаните модификации и преместванията, които са в резултат от съществуващите вибрации, разделят части от зъбните повърхнини (които съгласно конвенционалните изчисления се очаква да бъдат в контакт по линията на зацепване).            Фиг. 3. FEM модел на зоната на зацепване, (Eritenel, T.&Parker, R., (2012) Динамичното поведение на зъбни предавки  включва изследването на контакта по теорията на Херц, на огъването и на срязването. Най – важният извод, който правят авторите Eritenel и Parker от(Eritenel, T.&Parker, R., 2011)е, че нелинейният характер на параметрите възниква основно от модификации на зъбните повърхнини, които се дължат на зависимостта на контакта от моментната динамична сила в зацепването.   - 18 - PROCEEDINGS OF UNIVERSITY OF RUSE - 2018, volume 57, book 4.1. Споредавторите  на  (Eritenel,  T.&Parker,  R.,  (2012),  някои  модификации  са  основен източник на загуба на контакт в зацепването. Извършен е анализ на контакта на зъбна двойка с прави зъби. Стойността на относителното отклонение е γ = 0.01°.Показани са резултатите от FEM модела. Точките показват теоретичните линии на зацепване, а ивиците – контактното напрежение, Фиг. 3. И  в  други  публикации  категорично  се  подчертава,  че  модификациите  на  зъбните повърхнини и неточностите в зацепването и в другите елементи на трансмисиите водят до частична загуба на контакт в зацепването. Авторските екипи (Velex, P., Maatar, M. & Raclot, J., 1997) и (Raclot, J. P. &Velex, P., 1999) показват на базата на изчислителни процедури, че неточностите в зъбните колела се характеризират с частична загуба на контакт дори и при статично натоварване. Съществува обаче значителна разлика в анализите и изводите, изложени от една страна в (Velex, P., Maatar, M. & Raclot, J., 1997) и (Raclot, J. P. & Velex, P., 1999) и от друга – в (Eritenel, T. &Parker, R., 2012). Частичната загуба на контакт в зацепването според (Velex, P., Maatar, M. & Raclot, J., 1997)и(Raclot, J. P. & Velex, P., 1999) се дължи на специфични неточности, но в (Eritenel, T. &Parker, R., 2012)се твърди, че тази загуба възниква в резултат от динамичните премествания независимо от това, че зъбните колела са монтирани перфектно в общата конструкция.   Фиг. 4. Видове неточности и измествания в зъбното зацепване, (Palermo, A.et al, 2011) Различните ефекти от съществуващите неточности са анализирани чрез специализиран софтуер в (Palermo, A.et al, 2011). Успоредната на линията на зацепване неточност (Фиг. 4a) и ъгловата неточност, която е предизвикана от кръстосване на осите на зъбните колела (Фиг. 4b), действат в перпендикулярно направление спрямо повърхността на зъбите и могат много лесно да променят контакта в зъбното зацепване. Вертикалното изместване, показано на Фиг.4c, влияе значително върху коравината на зацепването, тъй като причинява промяна в междуосовото разстояние. Ъгловата неточност, предизвикана от пресичането на осите на зъбните колела (Фиг. 4d), оказва ограничено влияние върху разпределението на контактните напрежения.  Метод за компютърно симулационно изследване на вибрации В (Dobreva, A., &Stoyanov, S., 2012)се представя изследване на вътрешното зацепване в планетни  предавки  по  отношение  на  оценяването  на  основните  параметри  на  този  вид зацепване. Различни методи и подходи за комплексен анализ на вътрешното зацепване и за определяне на допустимите и на оптималните стойности на неговите геометрични параметри в съответствие с различни групи от  критерии са разгледани, приложени и анализирани. Проучването и теоретично изследване на енергийната ефективност на планетни предавки са продължени и представени в (Dobreva, A., 2013).   В (Stoyanov, S. & Dobreva, A., 2010) и(Dobrev, V., Stoyanov, S. & Dobreva, A., 2015), авторският екип извършва оптимизационно изследване на планетни предавки от транспортни   - 19 - PROCEEDINGS OF UNIVERSITY OF RUSE - 2018, volume 57, book 4.1. средства, базирано на честотния анализ на елементи от тези предавки.Основната цел на проучването на тези автори в съответната тематична област е да се извърши компютърно симулационно изследване на динамичното поведение на планетни предавки с коефициенти на изместване на изходния контур, различни от нула.   Fig. 5.FEM – модел на зацепването на планетна предавка  Описаният в (Dobrev, V., Stoyanov, S. & Dobreva, A., 2015)двумерен модел на планетни предавки е допълнен и усъвършенстван. С помощта на този модел се определят няколко важни характеристики на вибрациите.Създаден е модел на базата на Метода на крайните елементи за изследване на динамичното поведение на планетни предавки с коефициенти на изместване на изходния контур, различни от нула, Фиг. 5. Двата модела, създадени и използвани от авторския екип - Добрев, Стоянов и Добрева – се базират на  CAD продукти. Техните специфични характеристики са описани в (Dobrev, V., Stoyanov, S. & Dobreva, A., 2015). Централното зъбно колело, планетните колела и венеца с вътрешни зъби са разработени допълнително.  ИЗВОДИ Това кратко представяне на теоретичния анализ на състоянието на проблема има за цел да уточни най-важните характеристики на моделите за динамичното поведение на планетни предавки. На базата на този анализ ще се определят основните критерии за прилагане на съществуващ  или  създаване  на  нов  теоретичен  модел  за  компютърно  симулационно изследване на планетни зъбни предавки и трансмисии. От извършеното изследване става ясно, че основната цел на голяма част от теоретичните изследвания в областта на динамичното поведение на планетни предавкие определянето на условия за намаляване на шума и на вибрациите в тези технически изделия.Извършеният теоретичен анализ на разгледаните публикации показва, че независимо дали съществуват или не модификации, вибрациите в зъбни предавки имат нелинеен характер близо до резонансната зона в резултат на частична или пълна загуба на контакт в зацепването. Частичната загуба на контакт в зацепването включва редуцирането на коефициента на припокриване. Някои от представените подходи са иновативни и особено значими при сложни системи, съдържащи значителен брой компоненти, и при системи с повече от едно зацепване, каквито са планетните предавки. Става ясно, че точно при тези технически системи създаването на прецизни динамични модели е особено трудно.  В заключение, може да се обобщи, че повечето от  анализираните модели прилагат дискретно, параметрично представяне, включващо елементи от зацепването като твърди тела и комбинация от еластични елементи, които представят зъбите в зацепването и коравината на лагерите.  Анализираните  модели  се  характеризират  с  различно  ниво  на  сложност  при разглеждане на зацепването, валовете, лагерите и корпуса.    - 20 - PROCEEDINGS OF UNIVERSITY OF RUSE - 2018, volume 57, book 4.1. 