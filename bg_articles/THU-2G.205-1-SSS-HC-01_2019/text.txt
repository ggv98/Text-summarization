 ВЪВЕДЕНИЕ Основно действащо звено във всяко диализно отделение е сестринският екип. Ключовата роля на медицинската сестра произтича от компетенциите й, развити на база потребностите на пациенти с терминален стадий на хронично бъбречно заболяване и на развитите й специфични знания и умения. Тя извършва разнообразни дейности, има задължения и отговорности,  които я отличават от медицинските  сестри,  работещи  в другите  звена на болницата;  работата е интензивна  и  психически  натоварваща.  Професията  на  медицинската  сестра е уникална, защото нейната основна  роля е да се докосва до хората, до тяхната мъка и страдание, да ги подпомага  и  подкрепя.  Грижите  за хронично  болен  пациент  са предизвикателство,  което изисква от нея да употреби всичките си знания и умения, на които е способна.  Пациентите  с  терминален  стадий  на  хронично  бъбречно  заболяване,  провеждащи хемодиализно  лечение,  се  отличават  от  останалите  пациенти.  Грижите,  подходът, отношението  към тях са специфични,  работата с тях изисква  много внимание,  търпение  и любов. Създаването, формирането и изграждането на медицинска сестра, работеща в диализна структура,  е дълъг и труден процес,  защото не всеки може да работи с такъв контингент пациенти.                                                    17Докладът е представен на студентската научна сесия на 09.05.2019  в секция „Здравни грижи” с оригинално заглавие на български език: СПЕЦИАЛНИ СЕСТРИНСКИ ГРИЖИ ПРИ БОЛНИ НА ДИАЛИЗА.   - 82 - PROCEEDINGS OF UNIVERSITY OF RUSE - 2019, volume 58, book 8.4.  ИЗЛОЖЕНИЕ Развитието на медицината, интензивността на сестринския процес значително променят характера  на  дейността  на  медицинските  сестри.  Терминалният  стадий  на  хроничното бъбречно заболяване изисква целенасочени и дългосрочно организирани  грижи. Сестринските грижи  представляват съвкупност  от мероприятия,  насочени  в помощ  на болни  хора. Те се явяват основна  част от лечението  и  правилно  положени  създават благоприятна  битова и психологическа  обстановка  на  всеки  етап.  Основават  се  на  принципите  на  лечебно-охранителния  режим,  щадят и  съхраняват  психиката  на  пациента,  голямо  значение  има създаването  на  комфорт,  поддържане  на  оптимизъм  и  увереност  в  успешния  изход  на заболяването (Kambova, L., 1997; Albert W. Wu et al, 2004). Здравните  грижи  са  специфичен  продукт,  който  включва  медицинските  грижи  за пациентите,  като те представляват комплексен  медицински  подход  от страна на лекарите, медицинските  сестри и помощния  обгрижващ  персонал.  Качествата, които характеризират здравните грижи са – достъпност, равнопоставеност, уместност, своевременност, ефективност, ефикасност,  безопасност,  приемливост.  Основната  функция  на  медицинската  сестра е да подпомага индивида, болен или здрав, в извършването на такива дейности, които допринасят за опазване,  укрепване  или  възстановяване на неговото  здраве и които  той би изпълнявал самостоятелно, ако имаше необходимите знания и възможности за това. Човекът – пациент е в центъра на здравните грижи и всички дейности насочени към него са подчинени  на една цел – по-добро общо състояние, по-голяма степен на независимост и по-добро самочувствие на заболелия. Отношението към пациента е не като към болен, а като към личност  с нейните  качества, ценности,  убеждения,  като потребител  на  здравните  услуги. Здравните грижи се полагат за задоволяване на основните жизнено  важни функции  на човека, когато  той  не  е  в  състоявие  да  извърши  това  сам  и  е  необходимо  съобразяване  с индивидуалните  особености на човека (Anadoliyska,  A., 1996; Milcheva, H. T., 2011). Грижите за пациентите са съвкупност от лечебни, профилактични  и санитарно-хигиенни мероприятия, които целят да облекчат състоянието им, комплекс от манипулации,  извършвани от медицинските  сестри, самостоятелно или  по назначение от лекар, за удовлетворяване на основните потребности. Цел на грижите е да адаптират пациента към ситуацията и да се запази качеството му на живот. В последните  години  се стига до извода, че хората започват да се чувстват по-добре и се възстановяват по-бързо, когато се насърчава желанието им за участие в  грижата за себе си. Когато се обясни състоянието им и се дава възможност да участват в планирането  на грижите,  тогава пациентите възприемат по-добре положените  за тях здравни грижи.  Днес пациентите  искат да са партньори  при  вземане на решения  за здравето им, като всеки има право да получи  информация  за своето заболяване, прогноза,  здравно състояние и изисква индивидуална  мултидисциплинарна  грижа (Georgieva, A., Kr. Stamova, 2009). С появата на хроничната  болест се променя целият стил и начин  на живот на човека, влошава се психическото  здраве, емоционалната  стабилност, намалява цялостната житейска активност, влошава се социалния  статус, появява се риск от инвалидизация.  Ритъм на живот вече е подчинен  на процедура,  която се провежда три пъти седмично по четири часа и целият им  живот  се планира  и  живее  съобразно  времето за  диализа.  Грижите  не  трябва да се извършват рутинно  и автоматично, към което предразполага еднотипната работа в диализното отделение  – включване  на  пациентите  към апарите  за хемодиализа,  наблюдението  им  и следене  на  жизнените  им  показатели,  изключване  от  апаратите.  Трябва  да  се  полагат индивидуално,  като медицинската  сестра може да приложи  творчески  умения,  личностно ориентирания  подход  предполага  удовлетворяване  потребностите  на пациента  (Barbera, E., 2016). Грижите за пациентите  на хемодиализа се полагат по време на процедурата, която  е с времетраене 4 часа. Планират се, ръководят и провеждат от добре обучени медицински сестри. Създаването на план за грижи включва медикаментозното лечение и медицинската история на пациента,  самият пациент  с неговите  ежедневни  нужди.  Прилагането  на  комуникативни умения  е от съществено значение,  тъй като пациентите  с терминален  стадий на бъбречно   - 83 - PROCEEDINGS OF UNIVERSITY OF RUSE - 2019, volume 58, book 8.4.  заболяване  са  раними  и  чувствителни.  Медицинските  сестри  трябва  да  познават усложненията,  които  могат да възникнат  по  време на процедурата,  да са внимателни,  да преценяват състоянието на пациента  при влошаване и съответно да реагират адекватно при възникналата ситуация.  Специалните  грижи за болни на диализа са сбор от мероприятия,  извършвани  преди, по време и след процедурата  и се състоят в своевременно и точно изпълнение  на лекарските назначения,  умело и безпроблемно включване към и изключване от апарата за хемодиализа, осъществяване  на  различни  лечебни  дейности,  с  цел  намаляване  дискомфорта  от провежданото  лечение.  Без  полагането  на  качествени  здравни  грижи  е  немислимо провеждането  на ефективна  диализа.  Сетринските  грижи  са насочени  към поддържане  на задоволително  здраве в дългосрочен  план,  да се избегнат или  намалят усложненията  при извършваните хемодиализни сеанси, което да доведе до удовлетвореност у пациентите. За добрата грижа са важни не само знания и умения, но и отношението  към пациента, чувствителността, тактичността, способността за психологическо  въздействие, така че да се преодолее повишената раздразнителност на болните, владеещото ги чувство за тревожност и безизходица. Грижите биват общи и специални.  Общите грижи се заключават в поддържането на добро санитарно-хигиенно  състояние в залите за диализа, което да създаде комфорт и уют на пациентите  при  провеждането  на диализната  процедура.  Специалните  грижи  включват особеностите на грижите, обусловени от спецификата на заболяването. Специалните  сестрински грижи за болни на диализа са насочени към: ✓  подобряване общото състояние на пациентите; ✓  преодоляване на стреса при започване на лечението; ✓  адаптиране на болните към процедурата; ✓  обучение на пациентите за грижа за съдовия достъп; ✓  даване на указания на пациентите  за спазване на правилен  хранителен  режим и диета; ✓  запазване на физическата активност; ✓  ограничаване/спиране  на вредните навици  – тютюнопушене,  алкохол; ✓  запознаване на придружителите  на пациентите с процедурата и с новия начин на живот с хемодиализа; ✓  справяне с кризисни  ситуации; ✓  психологическа подкрепа.  ИЗВОДИ Медицината  се променя  динамично  и съответно сестринската практика  се променя  в отговор  на  здравните  потребности.  Сестринските  грижи  отговарят  на  нарастващите потребности на пациентите. Прилагането на специални  сетрински грижи при болни на диализа изисква  специфичен  подход  към пациентите,  за да се постигне  добро  общо  състояние  в дългосрочен план.. Целта е да се подпомогнат пациентите с хронично  бъбречно заболяване да приемат болестта си и да се справят с ежедневието, което е утежнено от необходимостта да се провеждат диализни процедури  през ден.   