 ВЪВЕДЕНИЕ Ориентирането  на  съвременното  образование  към  съхраняване  и  развитие  на междукултурните различия намира отражение в редица редица документи на ООН, както и на различни Европейски неправителствени организации. Връзката между гражданското и интеркултурното образование се открива във Всеобща декларация за правата на човека от 1948 г. ;Международният пакт за икономическите, социални и културни права от 1966 г. (чл.13 ал.1); Конвенцията на ООН за правата на детето от 1989 г.(чл.29, 30); Хелзинкския документ от Европейската конференция за сигурност и сътрудничество, член VI; Препоръки на ЮНЕСКО за насищането на съдържанието на образованието с дух на разбирателство, сътрудничество и дружба между народите, за възпитание в дух на основните човешки права и свободи от 1974; Резолюция (78) 41 на Комитета на Министрите към Съвета на Европа за изучаването на човешките права от 1978; Препоръка № R (85) 7 на Комитета на Министрите към Съвета на Европа относно преподаването и изучаването на човешките права от 1985; Декларацията  за  правата  на  националните,  етнически,  религиозни  и  лингвистични малцинства от 1992 г.; Рамкова конвенция за защита на националните малцинства от 1994 г., чл. 12, 13 и 14 (Иванов,1999:3).  ИЗЛОЖЕНИЕ Според Малкълм Ноулс задачата на образованието и обучението на възрастните е да подпомогне  милионите  възрастни  хора  да  променят  себе  си  и  да  се  подготвят  за предизвикателствата на времето, в което живеят (Василева, 2015:23). Социалната роля на андрагогиката непрекъснато нараства в условията на динамични промени в обществото и в живота.  Това  изисква  непрекъснато  образование  и  обучение  за  удовлетворяване  на  8 Докладът е представен на студентската научна сесия на 7 май 2020 в секция Педагогика и психология с оригинално  заглавие  на  български  език:  ГРАЖДАНСКО  И  ИНТЕРКУЛТУРНО  ОБРАЗОВАНИЕ  НА ВЪЗРАСТНИ.   - 51 - PROCEEDINGS OF UNIVERSITY OF RUSE - 2020, volume 59, book 6.5. обществените потребности и възможности за реализация от една страна и от друга страна индивидуализация и социализация като предпоставки за ефективна адаптация и интеграция на личността в обществото. В този контекст от решаващо значение са и гражданското и интеркултурно образование на възрастните. И.  Иванов  (1999а)  дава  следното  определение  за  същността  на  интеркултурното образование: „образователен процес, в който участниците, представители на разнообразни етнически, расови, религиозни и социални групи, съобразно със своите институционни роли, традиции и интереси работят кооперативно, в дух на взаимосвързаност и взаимно уважение, необходими за обединението на страната и света“. Терминът „интеркултурно образование“ се отнася до динамичното състояние на обмен и взаимодействие между различни културни перспективи. В тази връзка под интеркултурен подход в образованието се разбират изходните положения, които определят съдържанието, формите, методите, средствата и взаимодействието между участниците в педагогическия процес, отразяващ и реализиращ идеите на мултикултурализма (Ivan Boychev,Оlga Tsokur, 2018:452). Интеркултурното образование е адекватен подход за приобщаване на малцинствени групи в обществото. Голяма част от възрастните са обременени с предубеждения и културни стереотипи, страхове, негативни нагласи и често проявяват етническа нетолерантност. Чрез образованието членовете на малцинствените групи могат да бъдат включени ефективно в обществото,  така  че  да  намерят  работа,  да  преодолеят  икономическите  бариери,  които създават бедността и нищетата, да преодолеят културните различия и конфликти и да станат равноправни участници в обществото.  Националната стратегия на Република България за интегриране на ромите (2012-2020) е политически рамков документ, задаващ насоките за изпълнение на политиката за социална интеграция на ромите. Следвайки рамката на Европейския съюз (ЕС) за национални ромски стратегии,  настоящият  документ  използва  името  роми  като  обобщаващо  както  за българските  граждани  в  уязвимо  социално  икономическо  положение,  които  се самоопределят като роми, така и за гражданите в сходна ситуация, които околното население определя  като  такива,  независимо  от  начина  на  тяхното  самоопределяне.  Стратегията прилага целенасочен интегриран подход към гражданите в уязвимо положение от ромски произход,  който  се  прилага  в  рамките  на  по-общата  стратегия  за  борба  с  бедността  и изключването,  и  не  изключва  предоставянето  на  подкрепа  и  за  лица  в  неравностойно положение от други етнически групи. Гражданското и интеркултурното образование като понятия и образователни теории и практики са равнопоставени, но от друга страна независими. Тук е възприета тезата, че те са водещо  и  определящо  отношенията  им  е  гражданското  образование.  В  доклада  на международната  комисия  по  образованието  към  ЮНЕСКО  (1997:93)  „Образованието  – скритото съкровище“ е посочено, че „целта на развитието е пълната реализация на човека, на цялото богатство на неговата личност, на всички форми на изразяване и на всички възможни негови предназначения – като индивид, като член на семейството и на об-ществото, като гражданин и работник, като изобретател и творец-мечтател“. В същия доклад е посочено, че възпитанието и обучението са длъжни да съдействат за това, от една страна „ човек да осъзнава своите корени и така да може са осъзнае корените си и да определи мястото, което той заема в съвременния свят, а от друга – да проявява уважение към други култури“. В  НАРЕДБА  №  13  на  МОН  за  гражданското,  здравното,  екологичното  и интеркултурното  образование  изрично  е  посочено,  че  гражданското,  здравното, екологичното  и  интеркултурното  образование  са  взаимносвързани  и  формират интердисциплинарен  комплекс,  насочен  към  придобиване  насоциални,  граждански  и интеркултурни компетентности и на компетентности, свързани със здравето и поддържането на устойчива околна среда. В  чл.3  ал.2  Гражданското  образование  е  насочено  към  формиране  на  гражданско съзнание  и  граждански  добродетели  и  е  свързано  със  знания  за  устройството  на   - 52 - PROCEEDINGS OF UNIVERSITY OF RUSE - 2020, volume 59, book 6.5. демократичното общество, за правата и задълженията на гражданина и с умения и готовност за отговорно гражданско поведение. В  същия  член,  ал.5  е  упоменато,  че  интеркултурното  образование  е  насочено  към усвояване  на  знания  за  различни  измерения  на  културните  идентичности  и  за  основни характеристики  на  интеркултурните  отношения,  формиращо  позитивно  отношение  към разнообразието  във  всички  области  на  човешкия  живот,  както  и  умения  и  нагласи  за конструктивни взаимодействия в мултикултурна среда ( https://www.mon.bg/bg/59). Гражданското и интеркултурното образование имат общи ценности, изразяващи се в миролюбие, равенство и братство между хората, емпатия, разбиране на другите, уважение към другите култури; комуникация и общуване на основата на толерантността. Целта на интеркултурното  образование  е  възпитанието  на  интеркултурна  личност,  способна  да определя  национално-културна  идентичност,  да  съхранява  собствената  си  култура  и индивидуалност; да организира партньорство с представителите на други култури.  Връзката на интеркултурното с гражданското образование може да се търси в няколко направления:  • Политическо  –  целта  е  да  се  даде  достатъчно  ясна  представа  за  съвременната демократична система, която не поставя ограничения пред хората по различни критерии. Лингвистично  –  основни  проблеми  са  за  националния  език,  билингвизма,  чуждоезиково обучение.  • Етическо – целта е запознаване с ценностите на всяка култура; недопустимост на дискриминация на човек от човека във всички сектори на социалния живот; спазване на правата на хората, хуманизъм, толерантност и пр.  • Идеологическо  –  основният  проблем  е  съчетание  на  задължителността  на гражданските ценности и ценностната свобода, характерна за интеркултурността.  • Историческо  –  основното  е  преодоляването  на  националния  провинциализъм  и ограничение, разкриване на историческите причини за появата на различия между културите.  • Икономическо  –  тук  целта  е  да  се  разбере  основната  връзка  демокрация  – плурализъм – пазар – свобода.  • Социално – целта е да се развият идеите за общност и диференциация (етноси, класи, статии...), взаимовръзка, пълноценност на отношенията, невъзможност за нарушаване на социалната хармония чрез социално инженерство. (Иванов, 1999:4) • Хуманитарно е част от областта на културната антропология (запознаване с процеса на конструиране на една култура, усвояване на инструментите за културна комуникация - вербални  и  невербални),  изучаване  на  особеностите  на  различните  религии  и  култури: музика; танци; театър; хранене, кулинария; празници, обреди...; психологията (запознаване с психичните стереотипи и предразсъдъци) и др. Знанието  е  определящ  фактор  на  общественото  развитие.  В  тази  връзка  се  отделя внимание и на гражданското образование на възрастните. То може да помогне на възрастния гражданин да намери значимо основание за участие в обществените дела. Гражданското общество  улеснява  процеса  на  превръщане  на  глобалните  проблеми  в  образователни проблеми, както във формалното образование, така и в образованието за възрастни.  ИЗВОДИ В съвременния глобален свят все повече на преден план излиза необходимостта от образование за гражданите, за придобиване на знания умения и компетенции за демокрация, определяща смисъла и формата на съвременното общество и на човешките взаимоотношения в него. Обучението на възрастните трябва да е насочено към изграждане на знания и умения за отговорно отношение към личност, общество, държава; проява на активна гражданска позиция.  Системата  от  знания  за  обществото  ще  формира  у  възрастния  демократични   - 53 - PROCEEDINGS OF UNIVERSITY OF RUSE - 2020, volume 59, book 6.5. ценности  и  умения  за  отговорно  поведение  към  обществото  и  държавата;  ще  формира личности, свободни от предразсъдъци и имащи желание за развитие в обществото и света около тях.  