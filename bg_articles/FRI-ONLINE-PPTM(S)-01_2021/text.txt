ВЪВЕДЕНИЕ Човешкото съществуване е обусловено от ученето: за да оцелеем, трябва да се научим да познаваме околната среда, да познаваме близките си и в най-дълбока форма, да надминаваме себе си. Началото на новото хилядолетие бележи, от технологична гледна точка, генерализиране на използването на Интернет. Така започва ерата на електронната търговия, електронното обучение, на електронния бизнес, електронния маркетинг, електронните книги , електронните резервации, електронните ресурси и др., съответно период в който www (World Wide Web) започва да се утвърждава осезаемо във всички области на човешката дейност. Тази  най-нова  тенденция навлиза  и  в  образованието, под  формата на  електронно обучение. Известна като „e-learning“ или в последно време като „e-education“, концепцията за електронно (или виртуално) обучение е представена от взаимодействието между процеса на преподаване-учене и информационните технологии. Понастоящем електронното обучение е нещо повече от концепция, то е част от сегашното образование и има тенденция да става все по-търсено заради спестяването най-вече на време. Електронното обучение е шанс за хората да се информират лесно, бързо, във всяка сфера, като не е обусловено от физически носител (материали на  хартиен носител) или  от  посредник (учител). Тази  концепция  позволява гъвкавостта на образователния процес да предлага най-широка гама от електронни материали.  ИЗЛОЖЕНИЕ Професионалното развитие и обучението по традиционния модел вече отстъпват място на съвременните технологии - нещата се развиват бързо, учителите и учениците трябва да се обединят, за да създадат учебна среда. Разпространението на иноформация е по онлайн канали. Онлайн средата поддържа умения като сътрудничество, комуникация и креативност.  Културата на нашето общество се променя в отговор на технологичните иновации, а учителите и учениците трябва да се адаптират. Онлайн ресурсите позволяват революция в образователната система не само защото са удобни и достъпни, но защото позволяват на целия процес на преподаване и учене да стане по-интересен и адаптиран към днешните ученици, завладяни от дигиталния свят. По този  1 Докладът е представен на Научна сесия за студенти, докторанти  и млади учени във Филиал Силистра на Русенския университет, проведена на 14 май 2021г. в секция „Педагогика, Психология, Методика на обучението по ...“ с оригинално заглавие на български език: „ПРИЛОЖИМОСТ НА ЕЛЕКТРОННИТЕ ПЛАТФОРМИ В ИЗУЧАВАНЕТО НА РУМЪНСКИЯ ЕЗИК КАТО ЧУЖД ЕЗИК ».   - 11 - PROCEEDINGS OF UNIVERSITY OF RUSE - 2021, volume 60, book 11.3. начин се постига персонализация на обучението. Днес учениците и учителите се възползват от безброй безплатни или  платени онлайн ресурси. Всеки  ученик предпочита различни ресурси в зависимост от интересуващите го теми и стила на обучение.  На фона на бързите промени и технологичния прогрес, както и на фона на тенденцията на глобализация и на университетското образование, и на премахване на бариерите между преподаватели и студенти, се отвориха нови перспективи за образователната практика, която се допълва от съвременни методи за преподаване-учене, методи, специфични за електронното общество. В днешно време електронното обучение се превърна в жизнеспособна алтернатива на традиционните образователни методи, така че то бива възприето от много от образователните институции, особено поради предимствата, предлагани от възможността за непрекъснато обучение.  Обучението от разстояние в електронна среда е съвременна форма на обучение, при която  обучаващият  и  обучаемите  си  взаимодействат  в  реално  време,  едновременно, присъствено, чрез визуален контакт през електронна платформа. Компютърно  подпомогнатото  обучение  има  много  предимства,  включително предимството на потребителите да учат със собствено темпо, както и без да е необходим физически  присъстващ инструктор. Много  други  предимства, свързани  с  компютърно базираното  обучение,  са:  предоставя  повече  възможности  за  обучение  на  хора  от неравностойно положение; обучаемите могат да учат с темпо, удобно за тях, за разлика от традиционната класна стая, на разположение е по всяко време. Компютърното обучение е рентабилно в много отношения, тъй като намалява времето за пътуване. Обучението също така предлага безопасност и  гъвкавост, както  и  помага  на  обучаемите да  проследяват своя напредък.  Много от наличните в мрежата източници могат да се използват като материали за учене или за преподаване и  има впечатляващ брой онлайн курсове, уроци и  други материали, специално създадени за използване в образованието. Тези материали присъстват основно на уебсайтовете на държавни организации, образователни институции и търговски корпорации. Днес езиковото обучение пред компютъра вече е масово и е чудесен избор за всеки, който иска да проговори бързо даден чужд език, да научи най-разпространените фрази и да общува без притеснения, осъществявайки интернет достъп до редица платформи Един от бързо превръщащите се в привлекателен език за професионалисти и не само (преводачи, бизнесмени, учащи), активни в многоезичната и мултикултурна комуникация, най-вече в пограничния Дунавски регион, е румънският.  Що се отнася до възникването и развитието на преподаването на румънския език като чужд език, може да се каже, въз основа на данни на Виктория Молдован (Moldovan et al.: 2012), че в своята историческа еволюция румънският като чужд език е повлиян от международните тенденции на съвременната дидактика. Това развитие се изразява в преход от преподаване въз основа на печатни материали към електронни материали (CD-ROM, DVD) и до най-новите тенденции  в  компютърно-асистираното преподаване на  езици,  съответно на  базата  на електронни материали, достъпни на виртуални платформи „в облак“.  Изучаването на румънски език за говорещи други езици стана много по-достъпно поради внедряването на информационни технологии.  Обучението  по  румънски  език  в  електронна  среда  от  разстояние  се  извършва посредством няколко образователни платформи. Това  ново  развитие на  технологията www  позволява създаването на  нови  учебни материали, достъпни за потребителите по целия свят безплатно. Многоезичните дидактически изследвания и проекти за преподаване на езици, предложени или от чуждестранни, или от румънски университети, включват и румънския език като чужд език, който с 2000 г. започва да  придобива все  по-голяма процрачност в  международен план  и  получава все  повече внимание от езиковедите. В този контекст е мястото на споменаване на европейския проект Europe Ensemble (http://www.europensemble.eu/), финансиран от европейски фондове и  проекта AutoDidact   - 12 - PROCEEDINGS OF UNIVERSITY OF RUSE - 2021, volume 60, book 11.3. (http://granturi.ubbcluj.ro/autodidact/), проект с национално финансиране. И двата проекта водят до публикуване в Интернет на мултимедийни ресурси, създадени от специалисти по румънски като чужд език за преподаване. Друга уеб страница, посветена на преподаването на румънския като чужд език, е онлайн курсът по румънски език (http://www.dprp.gov.ro/elearning/), създаден от Лигата за публична полезност (Liga pentru Utilitate Publică), по проект, финансиран от правителството на Румъния. Тези онлайн курсове, дори и да са много полезни за изучаването на румънски език, както в клас, така и индивидуално, имат определени ограничения поради техническите ограничения на момента. По този начин представената информация позволява на обучаемите свободен достъп до учебни материали и им позволява да учат със свое собствено темпо, като могат да се върнат към въпросите, които искат да повторят няколко пъти. Въпреки това, онлайн материалите не  са  интерактивни, уеб  страниците се  изграждат статично (строго с  цел предоставяне на знания и методи за развиване на умения за румънския като чужд език), без да се позволява на обучаемия да се намесва по какъвто и да е начин или да  се ползва от преподавателски насоки е от интерактивна обратна връзка за придобитите умения. Категорията  на  виртуалните  мултимедийни  платформи  представлява  най-новата тенденция в  преподаването на  румънския като чужд език,  съответства на  технолиягата, основана на “cloud”. Учебните  материали  в  резултат  на  процеса  на  виртуализация  са  виртуалните мултимедийни платформи. Някои от причините, поради които тези материали представляват най-модерните учебни ресурси са: - Пълно пренасяне на учебния процес „в облака“; - Безплатен достъп до данни на платформата;    - Възможност за повторно използване и адаптиране на материалите на платформата - Възможност за създаване на ново дидактично съдържание; - Възможност за използване на социалната мрежа на проекта;  Мултимедийното съдържание  се  отваря  автоматично на  платформата, без  да  са необходими специални  програми за  разглеждането му.  Платформата също  така  зачита концепцията Web 2.0, която позволява на потребителя голяма свобода по отношение на разнообразието от електронно оборудване, от което той може да има достъп и да работи в съответната виртуална платформа: смарт телефон, таблет, нетбук, преносим компютър, настолен компютър, smartTV и др. Достъпът както на обучители, така и на обучаеми не е ограничен по никакъв начин и не е  необходимо удостоверяването на  потребителите, които  искат  да  използват  учебните дейности на платформата. Учебните материали са достъпни и за всички потребители, както обучители, така и обучаеми, които могат да модифицират/създават/използват повторно данни и учебни материали според персонализираните учебни нужди. И двете категории потребители могат да предлагат нови  учебни дейности, което им  позволява да избират съвременно съдържание, което да ги мотивира да работят. Комуникативният аспект на дейностите във виртуалните мултимедийни платформи се материализира чрез социална мрежа, която позволява управление на курсове, виртуални общности и на групи курсисти, както и съвместна реализация на упражнения, обмен на идеи и осигуряване на обратна връзка от преподавателя и колегите в групата. Предвид всички тези функции, на виртуалните платформи се гледа като на най-сложния и модерен инструмент, използван днес за преподаване на езици.  Такъв работен инструмент е създаден в рамките на проект Clipflair (clipflair.net), освен други езици, той предлага и дейности, посветени на преподаването на румънския като чужд език. Модулът румънски език като чужд език на проекта Clipflair предлага поредица от 24 учебни дейности, базирани на видеоклипове с продължителност няколко минути. Тримата автори на дейностите за този език, Анамария Колчериу, Александра Коток и Анамария Раду са засегнали богата и разнообразна тематика, предлагайки теми като: Моята стая, Фотографът, Сутринта, Ресторантът, Една паста, Първа среща, Дрехи и цветове, Двама съседи, На масата,   - 13 - PROCEEDINGS OF UNIVERSITY OF RUSE - 2021, volume 60, book 11.3. Двама съседи, Да пеем, Диалог между приятели, Спътник, Бягство, Моето семейство, Щастие, Пътешественик, Любовен танц, Добре дошли, Професии страсти, Връзки и тайни, В ложата, Модернизация, Моят град. Всички дейности са организирани около малък аудиовизуален текст, художествен филм или не, който се превръща в претекст за обучение на умения за писмена и устна комуникация на румънски език чрез аудиовизуални преводачески дейности. По този начин, след първи етап на осъществяване на контакт с филма, обучаемият се поставя в позиция да напише това, което е слушал и разбрал (чрез упражнения за попълване на празните места, множествен избор, подреждане на идеи), с които той може да се консултира с транскрипциятя  на  аудиовизуалния  текст  при  нужда.  След  този  първи  контакт  с аудиовизуалния текст е възможно да се премине към развиване на други езикови умения, което може да се постигне чрез упражнения за четене, започвайки от преписване на оригиналните диалози от филма, продължаване на даден субтитър, коригиране на грешки в даден субтитър, създаване на диалог от предложения филм и записването му вместо оригиналния звук. Всяка  дейност  включва  упражнения  с  фонетични,  правописни,  морфологични, лексикални, синтактични аспекти, както и с културни аспекти. Те насърчават обучаемия да разбира и общува и го излагат директно на езика, който се говори в различни ежедневни контексти, като по този начин създава езикови и поведенчески модели, адаптирани към езика, културата и обществото. Дейностите са кратки, лесни за решаване и позволяват на обучаемия да учи със свое собствено темпо. По този начин всеки обучаем може да запази на локалния си компютър стартирана дейност и да я продължи от мястото, където я е оставил по-късно. Тази процедура също така  позволява на  обучителя да  използва дейностите на  Clipflair като допълнителен материал към урок и да ги предлага като домашна работа, в допълнение към може би по-теоретичните аспекти, които той представя в клас. Тук е позволено създаването на ново учебно съдържание или повторното използване на съществуващото. По този начин могат да бъдат създадени нови дидактически дейности, адаптирани към възрастта, нивото на езиковата компетентност, специализацията, областите на интерес и др. Също така възможността за използване на социалната мрежа на платформата за работа в  групи,  обмен  на  идеи,  получаване на  информация, качване  и  изтегляне  на мултимедийни файлове, коригиране на домашна работа и фактът, че обучителят може да управлява групите си от курсисти, използващи виртуалната общност на платформата, правят от Clipflair един усъвършенстван инструмент за преподаване на румънския като чужд език. По-нататък представям на кратко и някои от най-използваните и полезни спомагателни средства при електронното изучаване на румънския като чужд език. http://dexonline.ro/ Това е сайт на румънски език, който съдържа обяснителен онлай речник, с дефиниции, значения, инструменти за изразяване, съкращения и др. за много думи. Първоначално DEX Online е имал за цел да предоставя интернет копие на DEX (тълковният речник на румънския език). Този проект е завършен през 2004 г. Впоследствие включва изцяло четири речника от издателство „Litera“ (синонимен, на антонимите, правописен и Нов тълковен речник), както и MDN  (Голям речник на  неологизмите, на  издателство “Saeculum”). В  по-малка степен дефиниции от много други източници също са използвани за обогатяване на базата данни и за по-голяма полза.  http://www.webdex.ro/  Сайт,  създаден и  поддържан от  група доброволци, в  който  повечето дефиниции, включени в този румънски обяснителен речник, са взети от базата данни на DEX онлайн. Представени са  речници  на  синоними,  антоними, неологизми, архаизми и  неологизми, правописен речник на румънския език, румънски етимологичен речник и малък академичен речник. Добре  известна  местна  платформа е  платформата AEL,  разработена от  SIVECO, съвместима със стандартите MathML, SCORM, IMS. Създадена от SIVECO и стартирана през 2001 г., AEL (AeL) е напълно интегрирана компютърно  подпомогната  платформа  за  обучение  и  управление  на  съдържанието, осигуряваща подкрепа за  преподаване и  учене, изпитване  и  оценяване, управление на   - 14 - PROCEEDINGS OF UNIVERSITY OF RUSE - 2021, volume 60, book 11.3. съдържанието, мониторинг на обучението и дизайн на учебната програма. Платформата AEL е предоставена на повечето училища и гимназии в Румъния по правителствен проект.  AEL може да се използва за обучение, ръководено от инструктори, или за самостоятелно обучение. Има  внедряване на  AEL  за  предуниверситетско образование, университетско образование, корпорации, изпълняващи вътрешни нужди от обучение. AeL е гъвкава система в пълния смисъл на думата, която може да се използва на различни езици, региони, по нива на обучение и  видове образователни институции. В  момента това решение за  електронно обучение се прилага в над 15 000 училища в Европа, Близкия изток, Африка и Общността на независимите държави. Виртуалната библиотека AeL  eContent е една от най-богатите и атрактивни колекции  от  образователно съдържание в  света, включваща 45  000 учебни предмета за десетки учебни предмети.  Şcoala Online: http: //www.e-scoala.ro  Проектът „Şcoala Online“ (онлайн училище) предлага безплатни ресурси, полезни за ученици, студенти, учители, хора, жадни за обучение и информация: речници, библиотеки, есета, статии, курсове, консултации за електронно обучение и др. Този сайт е проектиран да бъде отворена платформа, всеки може да допринесе за неговото развитие и разпространение в Интернет. Създаден е чрез сътрудничеството на екип от ученици, студенти и учители под координацията на Богдан-Андрей Гаврила, с подкрепата на група индустриални партньори. Целта на Şcoala Online е да повиши ефективността на учебния процес в училищата чрез предоставяне  на  информация  в  подкрепа  или  допълване  на  преподаваните  в  клас, предоставяне на учителите на съвременни начини на преподаване и оценяване, насърчаване на комуникацията по учебни теми чрез форума. Сред най-важните и полезни раздели, които споменаваме: виртуални уроци, онлайн отчети, игри, безплатно изтегляне на мултимедийни дидактически презентации и програми, форум или помощ при използването на сайта. С ясен и привлекателен външен вид, съдържанието на сайта непрекъснато се обогатява с помощта на многобройни сътрудници, всеки може да добави нови статии или програми от културен или образователен характер. Трябва да се отбележи обаче, че създателите на сайта не гарантират коректността на цялата информация. Също така би било желателно да има еднакъв дизайн на уроците в различни области, както и да се подобри дизайна на главната страница.  ЗАКЛЮЧЕНИЕ Както  повечето  неща,  онлайн  обученията  и  образованието  също  имат  своите положителни  и  отрицателни  страни.  Обучаемите  нямат  възможност  за  физическо взаимодействие с обучителите. Разработването на компютърно базирано обучение може да отнеме много време. Софтуерът или хардуерът, необходими за обучение, могат да бъдат скъпи. Освен това не всички предмети или дисциплини могат да бъдат подкрепени или подпомогнати от компютърно базирано обучение. Въпреки тези недостатъци или ограничения, опитът на вече функционални платформи за електронно обучение показва, че участниците в образованието чрез нови технологии за електронно обучение бързо се запознават с виртуалната среда и сравнително бързо навлизат в естествения ритъм на модерното и ефективно преподаване и изучаване на чуждите езици, и в частност на румънския език.   