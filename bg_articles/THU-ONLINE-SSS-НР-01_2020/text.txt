 ВЪВЕДЕНИЕ В последните години в световен мащаб се наблюдава увеличаване на възрастните и стари хора, поради увеличаване на средната продължителност на живота. С увеличаване на продължителността на живота се появяват затруднения в мобилността на възрастните хора, които влошават качеството им на живот. (Стефанова Ив., И. Караганова, С. Миндова, 2016). Артрозната болест е най-честото заболяване, засягащо милиони хора по света. Около 15 % от населението на Земята страда от остеоартроза. На практика след 65 годишна възраст няма човек без артрозни промени в някоя или някои от ставите. Най-бързо се износват тези стави, които са носили тежестта на тялото, или които са извършвали дълго време една и съща монотонна работа. С течение на времето костите започват да се трият една в друга и се образува деформация, която ограничава движението. Прекаленото физическо натоварване е вредно за ставите, но също толкова вредно е и обездвижването, както и наднорменото тегло. Всичко това ускорява естественият процес на износване на хрущяла. Артрозата на гръбначния стълб (спондилоартроза) е на първо място по честота, следват засягането на колянната става (гонартроза), тазобедрената става (коксартроза) и малките стави на ръцете. Раменната става (омартроза) се засяга рядко. Коксартрозата може да се наблюдава при 10% от пациентите с остеоартрит. Докато гонартрозата може да се наблюдава  1 Докладът е представен на студентската научна сесия на 28.05.2020г. в секция „Промоция на здравето“ с оригинално заглавие на български език: ВЪЗМОЖНОСТИ ЗА КИНЕЗИТЕРАПИЯ ПРИ КОНСЕРВАТИВНО ЛЕЧЕНИЕ НА КОКСАРТАРОЗА.   - 15 - PROCEEDINGS OF UNIVERSITY OF RUSE - 2020, volume 59, book 8.5. при 40% от всички пациенти с остеоартрит. Дегенеративните процеси в ставите могат да се появят независимо от възрастта. Има различни причини за тези състояния - начин на живот, хранене, генетично предразположение, затлъстяване, липса на активност, травми. (Петрова Г. Р., Ненова Г., Михов К., Добрилов С., Костадинова Т. И. 2015)  Според  някои  статистики  между  3  и  16%  от  възрастното  населението  страда  от коксартроза.  Тя  е  основната  причина за  инвалидност  сред  всички  дегенеративни  ставни заболявания, поради което се счита, че има социално значение (Becheva M. 2015). Мъжете боледуват три пъти по-малко от жените, при които честотата на заболяването се увеличава след 45 годишна възраст. Това е тежко дегенеративно-дистрофично заболяване, засягащо тазобедрената става (ТБС), за което е характерно, че се задълбочава във времето и при липса на лечение води до инвалидизация (Leardini G, Salaffi F, Caporali R., 2004). Лечението и рехабилитацията  на  такива  пациенти  изисква  използването  на  сериозни  медицински  и социални дейности (Костов Р. 2016).  ИЗЛОЖЕНИЕ Анатомия  Тазобедрената става (на латински: coxa) (фиг.1) е една от големите стави, чрез която долният крайник се свързва към трупа на тялото. Тя има сферична форма и е изградена от две ставни повърхности покрити с хрущял – главата на бедрената кост и ставната ямка на таза,  както  и  свързващите  ги  лигаменти.  Главата  на  бедрената  кост  („ябълката“)  е разположена в нейната горна част и представлява почти идеална сфера, която се движи в ацетабулума (сферична чашковидна вдлъбнатина на таза).    Фиг.1 Анатомия на тазобедрената става  Гладкото и безболезнено движение в ставата се определя от правилната форма на тези два  компонента,  както  и  на  доброто  им  покритие  със  ставен  хрущял.  Закрепването  на бедрената  глава  в  ацетабулума  става  чрез  няколко  здрави  връзки  (лигаменти)  и  чрез заобикалящите  ставата  мускули.  Приплъзването  на  хрущялните  ставни  повърхности  се улеснява от оскъдно количество вътреставна течност изпълваща ставната кухина. Тазобедрената  става  позволява  голяма  свобода  на  движенията  и  в  същото  време пренася тежестта на тялото върху долния крайник. Движенията които се извършват в нея са следните: • сгъване и разгъване на долния крайник в S- равнина; • отвеждане и привеждане към тялото в F- равнина;  • ротация навън и навътре в T- равнина.  Патогенеза Ставният хрущял покрива ставните повърхности на костите, образуващи ставата и има гладка и устойчива на триене и натиск повърхност. В него няма кръвоносни съдове и нерви. Храни се от ставната течност. Той изпълнява важна механична функция, като осигурява   - 16 - PROCEEDINGS OF UNIVERSITY OF RUSE - 2020, volume 59, book 8.5. свободното  движение,  служи  като  амортисьор  като  омекотява  силите,  които  действат  в ставата и намалява триенето между ставните повърхности.  Хрущялът  е  изграден  от  клетки  /хондроцити/  и  междуклетъчно  вещество.  При артрозата  най-голямо  значение  има  намаляването  на  количеството  на  междуклетъчното вещество  в  хрущяла,  сред  което  са  разположени  хондроцитите.  Постепенно  броят  им намалява  и  се  променя  структурата  на  хрущялната  тъкан,  която  става  податлива  на износване. Участъците от подлежащата кост, подложени на по-голям натиск се увреждат и износват по-бързо. Формират се и костни израстъци– шипове /остеофити/, насочени към ставната кухина. Този компенсаторен механизъм увеличава контактната повърхност между костите и хрущяла и намалява натиска върху костите.  Неблагоприятните последствия са ограничаване на подвижността в ставата, притискане на сухожилия и нерви, което причинява силна болезненост. Вторично се възпалява ставната обвивка  и  се  развива  синовит.  По  късно  се  развива  съединителна  тъкан  -  фиброза, уплътняване на ставната капсула и допълнително ограничаване на движенията в засегнатата става. Тези промени могат да засегнат едната или и двете тазобедрени стави едновременно (Marchewka A. Dąbrowski ZJ. Acorn ME., 2013).    Фиг. 2 Дегенеративни промени в ТБС  Етиология Всички случаи на това тежко заболяване могат да бъдат разделени на две големи групи: първична и вторична. Първичната коксартроза е заболяване, което се случва без каквато и да е причина. В развитието на този тип заболяване наследственият фактор играе съществена роля.  Така  че  при  жените,  чиито  майки  страдат  от  наднормено  тегло  и  коксартроза, вероятността да се появи е по-висока от средната за населението. Вторичната  коксартроза  се  случва  при  вече  променена  става  вследствие  на  всяко първично заболяване. Тази голяма група включва всички възможни причини за коксартроза и всички рискови фактори, които са: • Напреднала възраст; • Дисплазия  на  тазобедрената  става  (вродено  разстройство,  което  произтича  от недостатъчно развитие на ставните кости и връзки); • Затлъстяване; • Метаболитно разстройство; • Травми;  • Продължителното обездвижване; • Остеонекроза на главата на бедрената кост; • Възпаления (коксит);  • Луксация на тазобедрената става; • Протрузия на ацетабулума; • Хондрокалциноза- отлагане на кристали в ставите; • Претоварване и лоши екологични условия и др.   - 17 - PROCEEDINGS OF UNIVERSITY OF RUSE - 2020, volume 59, book 8.5. Освен това, „тривиални“ неща като пушенето и консумирането на алкохол също могат да се превърнат в основен фактор, който допринася за развитието на коксартроза, а и не само. Коксартроза все пак може да развие дори и да липсва фактор от изброените. Клинична картина - характеризира с четири основни признака:  • Болка - тя е основният симптом. В началото е слаба, бързопреходна и неопределена, но  с  напредване  на  процеса  се  засилва  и  става  постоянна.  Болката  се  появява  при преминаване от седнало в изправено положение, при изкачване на стълби, при раздвижване сутрин след сън. Усилва се при натоварване и отслабва след почивка, особено в легнало положение.  Болните  усещат  болката  най-често  в  ингвиналната  област  или  по  предната повърхност  на  бедрото.  Понякога  болката  се  локализира  в  седалищната  област,  в интертрохантерната зона или в областта на коляното. • Ограничение на движенията (скованост на ставата) - това е вторият основен симптом. Причината за това е образуването на остеофити около ставата и промяната във формата на ставните повърхности. Ставната скованост затруднява обуването на обувките, вземането на предмет от пода. В началния период болният може да не е усетил ограничения и те се откриват при щателен преглед от страна на ортопед-трвматолога или кинезитерапевта. • Мускулни контрактури- развиват  се флексионна, аддукционна и външноротаторна контрактура. Контрактурите водят до скъсяване на крайника. • Нарушена походка (куцане) - в началото накуцването се дължи на болката – болният се стреми да отбремени засегнатата тазобедрена става като пренася бързо тежестта от болния на здравия крак. По-късно накуцването се дължи на скъсяването на крайника. Промените в походката променят разпределението на тежестта и често са причини за акцелерация на дегенеративни промени в останалите стави и кръста.   Други чести симптоми на артрозата са следните:  • Подуване на ставата- ставният оток се дължи на пролиферация на ставната капсула и/или ставен излив. • Затопляне и зачервяване на кожата над ставата– дължи се също на възпалението на ставните обвивки; • Деформиране на ставата- определя се от промените в ставната капсула, околоставните мускули и сухожилия и деформирането на костите  • Отслабване  на  мускулатурата  -  болката  и  ограничената  подвижност  на  ставата лишават мускулите от активност, което води до отслабването им /мускулна атрофия/; • Спазъм  на  околоставната  мускулатура–  тя  се  проявява  в  ранните  стадии  на заболяването; • Появява се чувство за  хрущене и пукане в ставата при движение- те са резултат от преместването на неравните ставни повърхности една спрямо друга.  Диагноза Поставянето  на  диагноза  е  базирана  на  строго  определена,  правилно  подбрана комбинация  от  клинични,  лабораторни  и/или  рентгенографски  критерии.  В  табл.  1  са представени класификационните критерии на Американския колеж по ревматология (ACR). Този класификационен метод има сензитивност 89% и специфичност 91 %.  Таблица 1. ACR критерии за коксартроза (1991 г.) Болка в тазобедрената става и поне още два от следните критерии:  • СУЕ  < 20 мм/ч;   • Рентгенографски установени остеофити в главата на фемура или ацетабулума;   • Рентгенографски  установено  стесняване  на  ставната  междина  (горнополюсно, аксиално и/или медиално) .   - 18 - PROCEEDINGS OF UNIVERSITY OF RUSE - 2020, volume 59, book 8.5. Инсрументални методи за диагностика  • Рентгенография - рентгеновата снимка е достатъчно информативна за установяване на заболяването, както и на неговите причини.     Фиг. 3 Рентгенова снимка на увредена ТБС  С  цел  определяне  на  рентгеновия  стадий  при  коксартрозата    рутинно  се  използва скалата на Kellgren-Lawrence:  Таблица 2. Полуколичествена скала на Kellgren- Lawrence Стадий  Рентгенографска находка 0  Нормална рентгенография 1  Предполагаемо стеснение на ставната междина и възможни остеофити 2  Несъмнена остеофитоза и възможно стеснение на ставната междина 3  Умерени  множество остеофити, несъмнено стеснение на  ставната  междина, остеосклероза и възможен деформитет на костния контур 4  Големи остеофити, изразени намаляване на ставната междина, тежка склероза и несъмнен деформитет на костния контур.  • Ставна  сонография-  служи  за  визуализиране  на  сухожилията  и  мекотъканните структури, свързани със ставите.  • Магнитно резонансна томография (МРТ) (фиг.4)- дава добре реконструирани образи на ставата и може да детайлизира мускулите, костите, кръвоносните съдове и нервите.     Фиг. 4 Магнитно резонансна томография на ТБС  • Компютърна томография (КТ) - ценен метод за оценка на остеоартроза в случаите, когато обект на изследване са костните промени като субхондрална остеосклероза и кисти, остеофитоза и качество на кортикалната кост.    - 19 - PROCEEDINGS OF UNIVERSITY OF RUSE - 2020, volume 59, book 8.5. • Артрография  (фиг.  5)  -  Представлява  сериозна  инвазивна  процедура,  която  дава триизмерна  представа  за  обема,  формата  и  поражението  на  съответната  става.  Много подходяща за диагностициране на лезии на менискусите, фисури в ставния хрущял, както и на други вътреставни увреждания. В последните години е изместена от МРТ.    Фиг. 5 Артрография на ТБС  Методи за функционално изследване Функционалното  тестуване  на  пациента  е  водещо  за  преценка  на  тежестта  на заболяването, склонността към подобряване, задържане или влошаване на състоянието. Само така може да бъде определен рехабилитационния потенциал на болния и да се прогнозира хода на възстановителния процес.  • Оглед; • Палпиране; • Визуално-  аналогова  скала  на  болката  (ВАС)  -  характера  на  болката,  нейната локализация,  ирадиация,  продължителност,  време  на  проявяване,  провокация,  честота, придружаващи болковия синдром вегетативни и сетивни явления; • Сантиметрия- обиколка и дължина на долните крайници; • Гониометрия; • Мануално мускулно тестуване (ММТ)  • Тестуване на мускулен дисбаланс; • Динамометрия; • Проследяване на походката и патологични модели на движение; • Тестване на способности за изпълнение на дейностите от ежедневния живот; Тестуването се прилага симетрично за двете страни на тялото, като се вземат предвид индивидуалните  различия,  доминантните  крайници,  наличието  или  отсъствието  на двустранно засягане и други.  Комплексните тестове се изпълняват спрямо посочените указания. При невъзможност да се извърши даден елемент, той не се тестува. Това дава възможност тестовете да бъдат модифицирани спрямо конкретния случай.  Лечение Лечението  и  рехабилитацията  на  пациенти  с  коксартроза  изисква  използването  на сериозни медицински и социални дейности (Kostov R, Yordanov K (2010), Krastev T. 2016). Целта на лечението е да се облекчи болката, да се повиши подвижността в ставата и да се предотврати прогресирането на заболяването. То е строго индивидуално и се определя от няколко основни фактора: първопричина, стадия на заболяването, възраста на болния и професията му.  Лечението на болните изисква комплексна терапевтична програма която включва:  • Общи мерки, корекция на вредните фактори и отбременяване на ставите;  • Медикаментозно лечение: симптоматично и базисно, общо и локално;    - 20 - PROCEEDINGS OF UNIVERSITY OF RUSE - 2020, volume 59, book 8.5. • Физиотерапия- лазер, мaгнитoтepaпия, yлтpaзвyĸ, eлeĸтpoфopeзa, електростимулация, парафинолечение, криотерапия, балнеолечение и др.;  • Кинезитерапевтично  лечение-  посредством  индивидуална  кинезитерапевтична програма заболяването може да бъде оптимално лекувано и до голяма степен да се спре неговото развитие.  При неуспех или тежък функционален дефицит се прилагат оперативни интервенции- артроскопия, синовектомии, коригиращи операции, ендопротезиране. Най-важната  част  от  лечението  е  активната  кинезитерапия,  подпомагана  от физикалната  терапия.  Процедурите  целят  мускулна  релаксация,  вазодилатация,  както  и обезболяващ и противовъзпалителен ефект (Bergeron et al. 2008). Тя ефективно увеличава или поддържа обема на движение в ставата, намалява повишения мускулен тонус и укрепва мускулите (Zasadzka E, Kropińska S, Pawlaczyk M, Wieczorek-Tobis K., 2013). Задачите и средствата на кинезитерапията се определят в зависимост  от  стадия на заболяването. (таб. 3)  ➢ Първи стадий:  В  този  етап  е  необходимо  да  се  избягва  стоенето  прав,  ограничение  на  ходенето, изкачването и слизането по стълби, носенето на тежести, особено от болната страна. При продължително ходене се използват  канадки или бастун, да се редува с чести почивки. Болните трябва да спят на твърдо легло, няколко пъти на ден да лежат по корем с разтворени крака, да поддържат теглото си в норма. Спазването на посочените методи на отбременяване на ТБС са от голямо значение, особено при болните с дисплазии. При тях професията трябва да бъде задължително седяща.  Задачи  на  KT:  Редуциране  на  болковата  симптоматика;  Възстановяване  обема  на движение в засегнатите стави; Възстановяване функцията и силата на увредените мускули; Подобряване  на  местното  и  общо  кръвообръщение;  Подобряване  на  трофиката  на тазобедрената става; Възстановяване на мускулния баланс, Изграждане на здрав мускулен корсет и правилно телодържане;Подобряване на походката и елиминиране на грешките при отбременяване на ставата посредством помощни средства; Профилактика от усложненията – флексионно- аддукторната- външно ротаторна контрактура, анкилози; Психо-емоционално повлияване на болния.  Основните  средства  на  кинезитерапията  са:  общо  развиващи  упражнения, упражнения  за  здравия  крак  (може  и  срещу  съпротивление),  суспенсия,  пендуларни упражнения за тазобедрената става, лечение чрез положение, постизометрична релаксация на аддуктори, флексори и външни ротатори, за m.quadratus lumborum, проприоцептивно нервно мускулно улесняване ПНМУ - методи за релаксиране, аналитични упражнения - при болка от облекчено  изходно  положение,  упражнения  за  паравертебрална  и  коремна  мускулатура, изометрични контракции.  ➢ Втори стадий:  Mероприятията  в  този  стадий  на  заболяването  са  валидни  от  първия  стадий.  Тук носенето  на  бастун  или  канадка  е  задължително  при  преминаване  на  къси  разстояния (помощното  средство  се  носи  от  здравата  страна).  Ако  има  скъсяване  на  крайниците  е необходимо да се направи корекция за относителното изравняване на дължината им.  Задачи  на  КТ:  Увеличаване  обема  на  движение;  Намаляване  лумбалната  лордоза; Корекция  на  деформациите  и  скъсяванията;  Подкрепяне  на  заученото  правилно  ходене; Профилактика  на  усложненията.  Основните  средства  на  кинезитерапията  се  акцентират върху упражненията за паравертебрална  мускулатура, аналитични упражнения за слабите мускули  срещу  съпротивление,  упражнения от  дейностите  от  ежедневния  живот  (ДЕЖ), корекция на деформациите. При скъсяване на крайника в рамките на 1-2см. се препоръчва надграждане тока на обувката на крака.   - 21 - PROCEEDINGS OF UNIVERSITY OF RUSE - 2020, volume 59, book 8.5. ➢ Трети стадий: В този стадий поведението на отбременяване на ставата не се различава от описаното дотук. Основна цел и задача на рехабилитацията е да се запази дори минималното движение в ставата. Работи се от облекчено изходно положение, строго аналитично за засегнатите мускули. Прилага се лечение чрез положение2, обучение в ходене, като времето на маховата и опорната фаза трябва да е еднакво, както и подводна гимнастика.   Таблица 3. Видове кинезитерапевтични средства прилагани при коксартроза Средства  Действие  Времетраене Криотерапия  Спомага  за  намаляване  на  болката  и  отока,  за  3-5 мин. спиране  на  възпалителния  процес  (Zagrobelny  Z. Andrzejewski W., 2003) Пасивни  Служат за обезболяване, релаксиране и подготовка  5-10 мин. упражнения  на тъканите за активна кинезитерапия.  Активни  Увеличаване  на  обема  на  движение,  засилване  на  10-15 мин. упржнения  мускулната сила. Аналитични  Прилагат се в зависимост от тонуса на мускулите: за  10-15 мин. упражнения  скъсени- релаксиращи упражнения, а за удължени- тонизиращи. Упражнения  Засилване на мускулите.  5-10 мин. с/на уреди Упражнения в  Увеличаване  обема  на  движенията  на  ставите,  8-10 мин. суспенсия в  намаляване на болковата симптоматика, редукция на клетката на  погрешни двигателни навици. Роше  Упражнения за  Засилване  на  коремната  мускулатура  и  дългите  3-5 мин. корекция на  гръбни мускули. увеличената поясна лордоза и компенсаторната сколиоза3 Прийоми на  За скъсените мускули трябва да се дават упражнения  5 мин. ПНМУ  и пози за удължаване, разтягане и релаксация (Костов Р., Йорданов К. 2010). Масаж  Подобрява  хиперемията  и  трофичността  на  15-20 мин. лекуваните  структури,  което  спомага  за елиминирането на метаболитните продукти (Dufur et al.  1999).  Стимулира  хипотрофочните  мускули,  има обезболяващ ефект.  Велотренировка  Тя  дава  възможност  за  дозирано  аеробно  10 – 15 мин. натоварване  и  представлява  добра  тренировка  за разработване обема на движение в ТБС и засилване  2  Експертите  смятат,  че  прилагането  на  лечение  чрез  подходяща  позиция  може  да  спре  прогресията  на коксартроза и да отложи ендопротезите на тазобедрената става (Rannou и Poiraudeau 2010). 3  Мускулната  слабост  и  дисбалансът  в  тазобедрената  става  водят  до  изкривяване  на  лумбално-тазовия механизъм и променят нормалната артрокинематика на ставата, което е предпоставка за синдроми на болка в лумбалната област, сакроилиачните стави или тазобедрените стави (Попов Н. 2009).   - 22 - PROCEEDINGS OF UNIVERSITY OF RUSE - 2020, volume 59, book 8.5. на мускулатурата.     Ставно-  Изразен болкоуспокояващ ефект. При тези техники е  2-3 мин. мобилизационн доказано, че ставните повърхности се раздалечават, и техники4  отбременяват, подобрява се трофиката на хрущяла и   се  получава  съществено  обезболяване  на  ставата (Попов Н. 2013). Зонотерапия   Подобрява и стимулира мускулите. Точките, коите се  5-8 мин.   обработват  са:  Хипофиза,  черен  дроб,  бъбрек  и надбъбрек,  чревен  тракт,  тазобедрена  и  колянна става,лимфни жлези (долна част), ингвинална гънка. Обучение  в  Равномерно  натоварване  на  двата  крака,  еднакво  5-10 мин. правилно  времетраене на опорната и маховата фаза, ходене с ходене  бавна крачка. Плуване  Умерената температура на водната среда (35°-36 ° С)  20-25 мин. действа  болкоуспокояващо,  намалява  мускулния спазъм  и  допринася  за  увеличаване  обема  на движение  в  ТБС.  Наред  с  това  ходенето  в  басейн може  да  се  използва  и  като  първа  фаза  при тренировката  за  постепенно  гравитационно обременяване на ставата.  За да има положителен ефект от упражненията за коксартроза е много важно да се следват определени правила при изпълнението им. В противен случай те могат да  имат обратен ефект, увеличавайки болката и възпалението и влошавайки заболяването. • Основното  правило  на  лечебната  гимнастика  е  постепенност  в  натоварването  и избягване появата на болка.  • Друг важен момент е последователността на заниманията и редовно изпълнение.  • Упражненията се правят в периода на ремисия или профилактично, когато няма силна болка и възпаление.  • Категорично  е  забранено  провеждането  на  гимнастика  по  време  на  обостряне  на болестта. • Преди заниманията е добре да се направи кратка и лека загрявка за основните стави.  • Упражнения за тазобедрена става се правят от облекчена изходна позиция, която не води до значително натоварване и болка. • Всяко упражнение трябва да се извършва бавно и плавно, без да се правят резки движения. • Между отделните упражнения е добре да се прави кратка почивка. • Общото време за практикуване не трябва да надвишава 30 минути. • Ако по време или след упражненията болката се усили, това означава, че трябва да започнем с по-малко повторения и постепенно да ги увеличим. • Препоръчително е при практикуване сърдечната честота да се следи и да се избягва прекомерното натоварване. • След приключване на упражненията е препоръчително да се направи лек самомасаж на бедрата.  Противопоказания:  бягане,  скачане,  подскоци,  клякания,  движения  свързани  с ротация  в  тазобедрената  става,  продължително  ходене,  вдигане  на  тежести,  скокове, колоездене, резки движения, които водят до повишено натоварване в ставата.   4 Прилагането на мануални ставно- мобилизационни техники е от съществено значение, тъй като помага за намаляване на симптомите на болка и подобряване качеството на живот на пациентите (Steenstrupa et al. 2012).   - 23 - PROCEEDINGS OF UNIVERSITY OF RUSE - 2020, volume 59, book 8.5. ЗАКЛЮЧЕНИЕ Ефективното  съчетаване  на  физиотерапевтичните  процедури,  лечебния  масаж  и кинезитерапията спомага за пълноценно възстановяване и подобряване качеството на живот на пациентите с коксартроза.  Терапията трябва да следва строгата последователност на рехабилитационните алгоритми и да се съобразява с индивидуалните особености на всеки пациент.  Рехабилитационните дейности са от решаващо значение за развитието  и изхода на заболяването. Упражненията могат трайно да подобрят функцията на ставите, ако бъдат изпълнявани  правилно  и  редовно.  Така  при  ежедневно  изпълняване  на  няколко  прости упражнения може в значителна степен да се подобри ставната функция и да се намали болката и дискомфорта, свързани с артрозните изменения при коксартроза. Трябва да се има впредвид, че дори и при правилно изпълнение, подобрението не идва веднага. През първите 2 седмици е нормално болката в ставите леко да се засили, но след 3 до 4 седмици се очакват първите признаци на подобрение.  Препоръчва се изграждане на такъв стил на живот, който намалява риска от възникване на коксартроза: намаляване на телесното тегло, избягване на екстремни натоварвания на ставите  и  същевременно  осигуряване  на  оптимален  двигателен  режим  за  добра  сила  на мускулите и добър обем на движение.  