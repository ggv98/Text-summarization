 ВЪВЕДЕНИЕ Професията „учител“ е изключително отговорна. Тя е призвание, чест, мисия, която предопределя бъдещето на държавата. Всеки човек помни първия си учител, независимо на колко години е. Помни, защото е научил първите най-ценни, най-важни неща за живота от него. В света на подрастващите учителят заема значително място, защото той не само обучава и възпитава. Неговата нова визия „се допълва с творец, възпитател, приятел, мотиватор, творческо-иновативна личност, използващ високите технологии и т.н. (Иванова, 2019 (б), с.128). В  тази връзка е  необходимо преподавателят да повишава квалификацията си, да усъвършенства  способностите си,  да  осъвременява подходите, методите, средствата на преподаване, с оглед отговаряне на нуждите на съвременните ученици. Пред  него стои нелеката задача да ги изгради като креативни, предприемчиви, да активизира мисловната им дейност,  подпомагайки  разгръщането  на  капацитета  им.  Да  ги  възпитава  в  дух  на толерантност,  съпричастност,  разбирателство,  научавайки  ги  да  създават  и  запазват приятелства. Да бъде насреща винаги, когато учениците му имат нужда от него. Да проявява разбиране, като ги  изслушва и  им  помага. Да  приспособява учебното съдържание към разнообразието от индивидуалности, за да получат те необходимите знания, подпомагащи формирането на умения и компетенции, гарантиращи им успешна адаптация, социализация, подготовка за живота.   ИЗЛОЖЕНИЕ Учителят винаги е бил символ на прогресивното, на водещото начало в духовното развитие, той е централна фигура в учебния процес. Всепризната е ролята му да формира цялостно личността на детето, чрез процеса на социално наследяване на човешкото познание и неговото определяне като основна цел на обучението. (Антонова-Ангелова, Т., Карева, И.,  7 Докладът е представен на студентската научна сесия на 21.05. 2021 г. в секция „Педагогика и психология“ с оригинално заглавие на български език: РОЛЯТА НА УЧИТЕЛЯ ЗА ЛИЧНОСТНОТО РАЗВИТИЕ НА УЧЕНИЦИТЕ. - 44 - PROCEEDINGS OF UNIVERSITY OF RUSE - 2021, volume 60, book 6.2. 2011) Изпълняването на  тази  отговорна роля  се  осъществява посредством уменията и компетенциите, както  и  реализирането на  възпитателните функции  на  учителя. Според Димитров, Л и кол., те са следните: •  „Формираща функция – свързана с изграждането на цялостната личност на ученика. Тази функция съдейства не само да се овладява необходимия минимум от знания, убеждения и  практически умения и  навици,  но  и  да  се  формират съответните ценности, качества, потребности, социално-значими мотиви за дейност. Формиращата функция  се  реализира  чрез  комуникативната,  коригиращата,  регулиращата, информационната и контролиращата функция; •  Комуникативна функция – в  процеса на  общуването нравствената позиция  на учителя свързва възрастните с различните обединения на учениците; общността на учителите с  личността на  ученика,  личността на  ученика  с  компонентите  на макросредата. Стабилността и качествата на тези връзки са показател за силата и качеството на общуването; •  Коригираща функция – свързана с възможностите да се предизвиква личността на ученика да преосмисли критично някои  ценности и  да  анализира позицията си съобразно изискванията на морала.  •  Регулираща  функция  –  осигурява  корекция  в  съзнанието  и  поведението  на ученическото  обединение, съдейства  за  качествени  изменения  в  съзнанието  и поведението на ученика, адекватни на времето.  •  Информационна  функция  –  позволява  да  се  натрупва  непрекъснато  нова информация в съзнанието, свързана със съвременните измерения на нравствеността. То  съдейства за интелектуалното израстване на  ученика, за  натрупване на  онзи минимум  от  информация  и  социален  опит,  който  позволява  да  се  формират нравствените убеждения и вътрешната потребност от съблюдаване на нравствените принципи и норми. •  Контролираща функция – изисква да стават непрекъснати корекции в личностното изграждане  в  процеса  на  съответните  дейности,  организирани  в  първичните ученически обединения в училище и в обединенията по интереси“ (Димитров, Л. и кол., 2005, с. 475-476). Участието на учителя в образователно-възпитателния процес на практика реализира възпитателните му функции. Те се осъществяват посредством следните направления: •  „целесъобразното използване на учебното съдържание;  •  целесъобразно подбраните форми и методи за педагогическо общуване; •   творческата реализация на отделните компоненти на урока;  •  хуманизацията на  общуването си  с  учениците в  цялостния процес на  обучение (Димитров, Л. и кол., 2005, с. 476). Всички тези направления взети заедно позволяват да се формират основните компоненти на личността на ученика, спомагат тя да се развива и утвърждава. Осъществяването на първото направление, изисква от учителя да използва учебното съдържание по посока цялостното изграждане на учениците, дискутирайки с  тях такива въпроси, които биха ги насочили към размисъл по проблеми свързани с морала, с ценностите, със собствената им реализация в живота.  Реализирането на второто и третото направление, а именно формата на общуване с учениците и творческото провеждане на урока, предполага използване на такива методи и средства, които да стимулират и активизират познавателната, и мисловната им дейност. Както посочва Е.  Иванова:  „В  съвременното образование все  повече  се  засилва  тенденцията традиционните методи за учебно-възпитателна работа да бъдат заменени от такива, които подпомагат разгръщането на капацитета на учениците. Важно условие е учителят да не предава знанието „наготово“, а да насочи учениците към творческа и изследователска дейност. Продължителното слушане, четене или писане, превръщащи ги в пасивни участници в процеса на обучение се оказват неефективни. Проявата на заинтересованост към учебния материал предполага прилагане на активно общуване, взаимодействие с учители и съученици, поставяне - 45 - PROCEEDINGS OF UNIVERSITY OF RUSE - 2021, volume 60, book 6.2. на въпроси, търсене на отговори, чрез изслушване, приемане или отричане на чуждото мнение. Това води учениците и към осмисляне, разбиране и прилагане на получените знания при решаване на учебни задачи или в реални житейски ситуации (Иванова, Е., 2019 (а), с.137-138). Всичко казано дотук е  непосредствено свързано с педагогическото майсторство на учителя. Една част от изследователите в областта на педагогиката считат, че то е изкуството да възпитаваш и обучаваш. „А. С. Макаренко счита, че педагогическото майсторство се придобива в ежедневната педагогическа дейност и зависи само от собствените усилия на учителя да се утвърждава в професията“ (Димитров, Л. и кол., 2005, с. 479). В основата на педагогическото майсторство е педагогическото взаимодействие, а всяко взаимодействие между учител и ученици се осъществява посредством общуването. То трябва да се основава на сътрудничество между участниците в него или както пише Л. Десев: „Общуването е форма на реално битие, начин на непосредствено или опосредствено реализиране на различни по вид и съдържание обществени отношения, и междуличностни връзки или лични отношения, и взаимоотношения,  процес  на  актуализиране  отношенията,  особен  вид  активност  или „дейност“ на  субекта“ (Десев,  Л.,  2003, с.116). По  изследвания проблем Г.  Димитрова отбелязва, че развитието на човешката природа, представлява процес на формиране на детето като личност в резултат на възпитанието, обучението и образованието, посредством учебно-възпитателна дейност и педагогическо общуване. С пълно основание то се определя като сложен и многоаспектен процес, който може да се проявява като процес на взаимодействие между учителя и учениците, информационен процес, взаимно влияние един на друг, процес на взаимно разбиране един с друг (Димитрова, Г., 2006, с.3). Целта на това въздействие е личността на ученика, нейното развитие и формиране. Модерното образование се основава на нов тип взаимодействия, съобразени с индивидуалните потребности, интереси и възможности на съвременните деца или както пише Ю. Дончева: „…детето като субект, като център на възпитание  и  образование“  (Дончева,  Ю.,  2018,  с.75).  Е.  Василева  отбелязва,  че: „представителите на съвременното хуманистично направление в педагогиката акцентират върху ценностната основа на педагогическото майсторство, изразяваща се преди всичко в хуманизиране на образователното пространство във всичките му компоненти, където уче-никът е основен субект, обграден с любов“ (Василева, Е., 2012, с.10). Тя посочва още, че изходно начало в ориентираното към личността на ученика педагогическо общуване е любовта към детето, в нейните широки измерения: •  Укрепване на достойнството. •  Добронамереност. •  Искреност и обективност във взаимодействието. •  Събуждане на вяра в собствените възможности на детето. •  Съсредоточаване върху най-силните личностни качества и способности. •  Деликатно пренасочване на негативната енергия към нови територии на личностно осъществяване. •  Очертаване на посоките към духовно израстване. •  Непредвзета проява на съпричастност към болките и радостите, съпътстващи живота на всяко дете. •  Делегиране на доверие. •  Осигуряване правото на избор. •  Подкрепа в усилията за постигане на значими цели (Василева 2012:11). Личният  пример  на  учителя  също  е  от  съществено  значение  при  неговото взаимодействие с учениците – поведение, външен вид, начин на изразяване. Проявата на грубост, повишаването на тон са фактори, които пречат за изграждане на добри и позитивни взаимоотношения между двете страни. Важна задача на педагога е да възпита у учениците необходимостта от ученето, убеждавайки ги, че то е важно условие за формиране на умения и компетенции, необходими им за личностното им развитие, социалиазация, подготовка за живота на възрастни, както и за трудова заетост, конкуренция на пазара на труда.   - 46 - PROCEEDINGS OF UNIVERSITY OF RUSE - 2021, volume 60, book 6.2. ИЗВОДИ  Учителят полага „основата“ на  всяко дете, след което то се надгражда и  развива. Учителят е идеалната фигура в очите на учениците. Той не само ги обучава и възпитава, той е и  техен  приятел, пример за  подражение. В  съвременните условия на  модернизация и динамичните промени в училищата в България, мястото и ролята на учителя като значим възпитателен фактор се  запазва.  Като организатор и  ръководител на  този процес, той преподава, възпитава и формира отношения към знанието, формира мотиви на учебни и интелектуални постижения,  формира  светогледа на  учениците.  Учителят “пречупва  и индивидуализира ефекта от учебното съдържание, от принципите, методите, формите и технологиите на обучение“ (Попова, Л., 2010). Проявявайки съпричастност към проблемите, потребностите на  учениците, той регулира и  стимулура процеса на  тяхното личностно развитие, и социализация.   