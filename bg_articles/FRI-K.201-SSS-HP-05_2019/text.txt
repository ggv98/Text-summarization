 ВЪВЕДЕНИЕ Играта е занимание, което се създава и търси поради асоциациятa със забавен начин за прекарване на времето. Зад игрите обаче стоят голям брой ползи, които недооценяваме или не успяваме да проумеем. Доказателство за тяхната значимост  е  и фактът, че се прилагат в професии  като педагогиката и психологията.  Поради  холистичния  характер  на  професията  Ерготерапия  игрите  са  сред  често използваните  средства. Базирайки се на лесната им достъпност, разнообразието от начини  за изпълнение  и  възможностите  да  се  адаптират  в  зависимост  от  увреждането,  игрите  са неизменна  част от ерготерапевтичните  програми.  Освен това в ерготерапията  ключова се оказва възможността да се създават нови игри в зависимост от проблемите, ситуацията и нуждите  на клиентите.  Игрите се прилагат  във всяка възраст, като целите  са изграждане, развитие и поддържане  на когнитивните,  комуникативните  и двигателните умения, както и осмисляне  на  свободното  време.  Подбират  се  индивидуални  игри  в  зависимост  от специфичните цели. Същевременно посредством групови игри се изгражда индивидуалност и самочувствие съвместно с умението за колективна  работа. Поради  тези причини  играта се прилага като едно от основните терапевтични средства в ерготерапията Анализът на дейност е процес  и основно  умение на ерготерапевта.  Той представлява съществен компонент  на ерготерапевтичното изследване, който допринася за определяне на проблемите в дейностното изпълнение  и планиране  на терапевтични дейности. С помощта на                                                 5 Докладът е представен на студентската научна сесия на 10.05.2019 г. в секция „Промоция на здравето“ с оригинално заглавие на български език: ИГРА НА ДЪРЖАВИ – АНАЛИЗ ЗА ТЕРАПЕВТИЧНО ПРИЛОЖЕНИЕ В ЕРГОТЕРАПИЯТА.   - 29 - PROCEEDINGS OF UNIVERSITY OF RUSE - 2019, volume 58, book 8.4.  този анализ могат да се предвидят евентуалните затруднения,  които могат да възникнат при лица с различни здравни проблеми и състояния. ИЗЛОЖЕНИЕ Анализ на дейност Анализът на дейност е комплексен и обхватен процес. При него дейността се разлага на съставни компоненти  и последователност от задачи. С това цели на първо място да определи какви умения се изискват за нейното изпълнение,  на второ място – отчитане на  терапевтичния ѝ потенциал за клиента.  Анализът  на  дейност  е процес  и  основно  умение  на  ерготерапевта.  Самият процес представя как терапевтът вижда изпълнението  на дейността стъпка по стъпка. С цел да бъдат избегнати евентуални  затруднения  и рискови  ситуации  терапевтът предварително  изследва  всички елементи за осъществяването на дейността. На първо място се оценяват уменията и желанията на клиента, като се отчита до каква степен отговарят на необходимите. След това се  изследва  доколко  е  достъпна  и  подходяща  средата за  дейността.  В  зависимост  от резултатите от изследването на отделните компоненти се определя  какви промени в стъпките и средата ще бъдат необходими. По този начин се създава  цялостен и комплексен план  за действие,  посредством  който  клиентът  ще  може  да  изпълни  дейността.  Важно  е  да  се отбележи,  че  анализът  на  дейност  оттчита  влиянието  да  дейността  комплексно  и индувидуално.   Анализът на дейност е предназначен да предвиди евентуалните затруднения, които могат да възникнат при лица с различни  здравни проблеми и състояния. В допълнение  се използва за  планиране  и  организиране  на  целенасочени  действия,  който  да  се  използват  като предпоставка за изпълнението  на определени дейности. Настоящият доклад представя анализ на играта на държави с цел определяне на нейния терапевтичен потенциал.  Игра на държави Описание на играта В началото се рисува кръг, който се разграфява на сектори. Броят на секторите трябва да отговаря на броя на играещите. Всеки от участниците си избира държава, чието име вписва в избран сектор и остава в него. След изтеглен жребий едно дете застава в центъра. Участникът се нарича  „биещ”  и  има право  да атакува всяка друга  държава освен  своята. Атаката се извършва с изричането на фразата „Да бий, да бий .......” (и се назовава името на атакуваната държава). Атакуваното дете трябва да се отдалечи максимално за отброените от биещия 3 секунди. След това биещият се опитва да познае броя крачки. Позволено  е да се използват човешки, миши или великански крачки. Ако атакуващият познае броя крачки до атакувания, той отнема територия. В нов „биещ” се превръща вече атакуваният играч. Всеки играч трябва да съумее да завземе държавите на другите участници.  Посредством изграждане на тактика трябва да се стреми да ги елиминира  един по един, но и да запази своята държава и по този начин да създаде своя империя. Приложимост и значение на играта Целта на играта е развлекателна, но създава предпоставки  за комплексно  приложение. По вид тя представлява обединение на индивидуални  и колективни,  както и на интелектуални и  активни  характеристики.  Макар  да преобладават  индивидуални  елементи  по-големите играчи помагат на по-малките, като има поясняват и им дават указания какво да направят. По този начин се постига групово взаимодействие.  Играта е интелектуална,  защото изисква децата да знаят имена на държави и да могат съответно да ги напишат в кръга. При атакуване те трябва да могат да броят, да внимават за командата и да правят точна преценка.  Активност се проявява при бягането, измерването на броя крачки и при начертаването на граници. Брой участници   - 30 - PROCEEDINGS OF UNIVERSITY OF RUSE - 2019, volume 58, book 8.4.  За провеждане на игра на държави са необходими  минимум трима участника. Играта е предназначена за деца от 7 до 11-годишна  възраст, което не е строго задължително. Полът няма значение. В случай, че сред играчите има деца с умствено изоставане или някъкъв друг вид ограничения,  играта може да бъде модифицирана. Оборудване и материали  Играта  изисква  само  тебешир  и  асфалтова  повърхност.  Не  е  необходимо  друго обурудване, което я прави много достъпна и лесно осъществима. Самата среда и материали имат символично  значение в играта. Линиите  на тебешира символизират границите  на държавите. Секторите с държавите представят местата, на които играещите биха си избрали да „живеят”. Всеки сектор е символ на страна, която детето обича. Имената на  държавите  представят традициите  и  културата  на  другите  народи,  които  са интересни  за играчите. Казано с други  думи, държавите представляват значимоста на друг народ и страна за играча. Пространствени изисквания  Във физическата среда е необходимо  широко,  изчистено  от мебели, уреди и всякакви други  предмети пространство,  задължително  равно  и без стълби. Повърхността може да е асфалтова или  циментова. Времето трябва да е умерено топло  (18-24  градуса), за да могат децата да се чувстват комфортно,  докато се движат. Мястото не трябва да е шумно  с цел играчите да се чуват, докато броят. Друга необходимост е повърхността лесно да може да се почиства от тебешира, за да се променят границите.  Освен това цветът на тебешира трябва да се откроява от покритието. Социално обкръжение В играта  биха  могли  да се включат лица  с различни  роли,  което  ще  допринесе  за взаимоотношенията  и ще промени  очакванията. Moже да се включи преподавател, който да съобщава различни  факти за държавите, да им покаже флаговете, да даде на децата цветни тебешири,  за да си  ги нарисуват.  Секторите могат да се обозначат с различни модели на забележителности от тези страни, а децата да са с националните  облекла на тези държави. По този начин преподавателят ще прибави не само знания към играта, но ще я направо още по-забавна. Децата ще го приемат като някой,  който поощрява  играта им, а не като наблюдател или учител. Като групово  занимание,  играта на  държави  изисква  спазване  на  правила,  норми  и очаквания. Трябва да се спазва ред и последователност при завземане на територия. За да няма спорове,  се  тегли  жребий  за  атакуващ,  а  след  атаката на  мястото  на  атакуващия  идва  атакуваният. Децата спазват правилата, а ако някой не ги знае, връстниците му ги обесняват. Така се изгражда  връзка между участващите, предават се знания,  спазват се нормите  на групата.  Фактът,  че  участват момичета  и  момчета на  различна  възраст,  учи  децата  на толерантност към по-малките и на уважение към по-големите. Постига се равноправие  между двата пола, защото всички се подчиняват на еднакви правила. Играта има културно и символично значение, защото децата научават за другите страни не от възрастен, а един от друг. По този начин при  наличие  на различни  етноси децата по-лесно биха се сплотили и разбрали за своите традиции. Последователност, времетраене и модели Описание на стъпките  Играта се изпълнява в девет стъпки, всяка от които отнема около две минути. В началото има подготвителна  част. Започва с чертаене на скръг със сектори. След това всяко дете си избира държава и изписва нейното име в сектора. Провежда се теглене на жребий за избор на „биещ”.  Същинският  етап на играта започва, когато биещият казва фразата и брои до три, като през това време атакуваният бяга. Щом спре, биещият  преценява  броя крачки и съобщава предположението  си,  след което  отмерва колко  са действително  крачките.  Извършва  се  отнемане на територия в случай на познаване броя крачки. Последната стъпка се осъществява, когато атакуваният става нов биещ. Следва повторение  на всички стъпки.   - 31 - PROCEEDINGS OF UNIVERSITY OF RUSE - 2019, volume 58, book 8.4.  Възможност за промяна в последователността и времетраенето на стъпките Играта дава възможност за промяна на стъпките, както и за скъсяване на времето за всяка стъпка с по 1 минута. Така ще се усложни и ускори процесът на работа.  Друга възможност за промяна е да се изтегли  жребий за избор на „биещ”, а после да се  начертае кръг със сектори. Като трета стъпка децата ще си изберат държава, а после ще  изпишат името на държавата в сектора. При същинската част само времето може да се намали. Промяна в стъпките не може да се извърши и играта следва описаните по-горе стъпки.   Модели  Може да се играе два или  три пъти  седмично, дори ежедневно. Подходящо  време са следобедите към 16:00  часа, когато  са приключили  учебните  занятия  и  подготовката  за следващия ден.  Умения Играта развива трите вида умения  на детето – двигателни,  процецуални  и социално-интерактивни.  От двигателните умения се изискват стабилизиране, навеждане, издръжливост, темпо и ходене/бягане. За правилното и навременно извършване на отделните стъпки са нужни процесуални  умения  като  обмисляне,  употребяване,  започване,  последователна  работа и приключване. Освен това екипната  работа изисква  комуникативни  и интерактивни  умения.  От тази група  най-значими  са  произвеждане  на  реч,  ориентиране,  своевременно  отговаряне, сътрудничество и проява на уважение. Всичките три групи умения се обогатяват, вследствие на което детето осъществява прогрес в своето развитие. Телесни структури и функции В играта детето използва усилено следните части на тялото – горни  и долни крайници, туловище, очи и длани. Това поражда и изисква своевременно функциониране  на съответните части. Детето трябва да кординира  движенията на горните и долните крайници  (при бягане и чертане), да подържа стоежа, да съзира, да се ориентира и да планира. Необходими са енергия и проприоцептивност. Мерки за безопасност  При изпълнение  на играта има риск от нараняване,  поради  което е необходимо  да се вземат нужните  мерки  за безопасност. На първо  място най-важен  е рискът от физическо нараняване при бягането, където някое от децата може да се спъне, да падне и да се нарани на асфалтовата повърхност.  Освен  това трябва да се обърне  внимание  на  възможността от вербално  нараняване.  Нужно  е да избягват и  предотвратяват  конфликтни  ситуации.  Ако например  две деца си изберат една и съща държава, трябва да им се помогне  да намерят консенсус. Възможности за адаптиране  Съществуват начини за модифицияране  изпълнението на играта, свързани с играчите или с промени в средата. По този начин, тя става достъпна за децата с увреждания или тези, които са в по-ранна възраст. Това позволява осъществяване на социалното включване. При  по-малките играчи  може всички  да започват да бягат, когато биещият   атакува. Когато прекрати броенето, той ще си избере до кого да отмерва крачките, т.е. да го атакува.  Ако имаме играчи с увреждания  на ходилото  (при  различните  походки),  може да се играе в салон със специално  релефно подово покритие,  което да стимулира образуването на свода. За целта атакувания няма да бяга, а ще ходи. Биещият може да брои до 12, преди да каже ”стой” или  да бъде със затворени  очи.  Вместо да се чертае с тебешир,  могат да се използват ленти за очертаване на кръга и границите. При деца със слухови  и говорни  нарушения  може да се използват  карти с имената на държавите. Ако биещият вдигне високо карта с нечия държава, то той трябва да бяга, докато биещият не го уцели с топка. После отново с карта или с пръсти се посочва броят крачки. Възможности за степенуване    - 32 - PROCEEDINGS OF UNIVERSITY OF RUSE - 2019, volume 58, book 8.4.  В зависимост от развитието на участниците, възрастта и техните проблеми играта може да бъде представена и изпълнена по различен начин, определящ нивото на сложност.  Начините за опростяване са свързани с премахване на видовете крачки и да се използват само човешки. Също така могат да участват по две деца в сектор – едното да бяга, а другото да чертае, като се редуват за улесняване  на  изпълнението.  Друг  начин  на  опростяване  е предварително да бъдат известни две държави за атакуване, като се казва само едната от тях, за да се намали нуждата от непрекъсната концентрация. Начините  за усложняване предвиждат всяко дете да разкаже нещо интересно за своята държава преди началото на играта, както и възможност за атакувания да спаси територията си чрез задаване на въпроси  на биещия.  Ако той не отговори  вярно,  няма да може да отнеме територията.  Степенуване  за развиване  на двигателните  умения  може да се постигне  като децата преминават  и  измерват стъпките си през гумени  полусфери.  По този начин  се стимулира развиването на равновесие. Потенциални клиенти  Играта е подходяща за всички деца в училищна  възраст. Тя може да се играе и от деца с леки до умерени  интелектуални  затруденения,  с увреда на горните  крайници,  с девиантно поведение или трудности в общуването с връстници. Играта е неподхoдяща  при  тежки двигателни  увреждания  на долните  крайници,  при зрителни,  слухови или речеви нарушения,  тежки психически разстройства и др.   ЗАКЛЮЧЕНИЕ Посредством анализ на играта на държави тя може да бъде планирана  и организирана като  терапевтична  или  развлекателна  дейност  за  деца  с  увреждания  и  специфични образователни потребности.  