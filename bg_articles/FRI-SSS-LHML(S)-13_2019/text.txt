 ВЪВЕДЕНИЕ Най-популярната  книга на Алеко Константинов  „Бай Ганьо“ /1895  г./ е изключително явление в българския литературен живот не само заради изобличителната сила на словото; не само заради феноменалността на героя, който има двойно битие – литературно и социално;  не само заради способността  на текста да звучи  актуално  повече от 120  години,  а и  заради полемичния  заряд, който  носи.  Едва ли  има  текст в българската литература,  който  буди толкова противоречиви  оценки  от времето на създаването си до днес. Спорните  въпроси  се групират  в  няколко  ядра:  жанровата  специфика  и  естетическите достойнства  на  текста, отношенията  автор-герой  и  обвързването  на  Бай  Ганьо  с националното,  социалното  или общочовешкото.   ИЗЛОЖЕНИЕ В този текст ще насочим вниманието си към полемиките относно жанровата специфика на „Бай Ганьо“. В голяма степен те са обусловени  от композиционните  особености на текста –  мозаечна  структура,  разказ  в  разказа  и  отворена  композиция.  Творбата  на  Алеко Константинов  не се вписва абсолютно точно в нито един жанров модел, поради което бихме могли да приемем, че в нея е налице жанров синкретизъм, защото се наблюдава съчетаване на особености  на  различни  жанрове.  Трудността  в определяне  на  жанровата  й  специфика  е същностна особеност на текста, забелязана и откроена още от Пенчо Славейков, който я който я сравнява с ,, разхвърлени, небрежно написани  скици“, прилични  на ,,парчета от някое голямо разкошно огледало, което непредпазливият  майстор е счупил, преди да го тури в рамката му“.   Още проф.  Ал. Балабанов в статията си За мястото на Алеко Константинов  в нашата литература,  публикувана  в  Демократия,  II/14,  с.  330-331,  дефинира  спорните  въпроси, свързани с текста на Алеко Константинов: [1]                                               1 Докладът е представен на Научна конференция за студенти, докторанти и млади учени „Младеж, наука, иновации“, проведена във Филиал-Силистра на Русенския университет, на 17.05.2019г., с оригинално заглавие на български език: „Жанрова специфика на „Бай Ганьо“. - 74 -  58th Science Conference of Ruse University - SSS, Bulgaria, 2019  Едни пишат и разсъждават дали Бай Ганю е тип, или човек, други мъдруват върху това, дали той е възможен като действителен човек, или пък е само една хипербола, трети дирят психологическа правда в постъпките му. Най-безпомощни са тия, които се опитват да характеризират хумора на Алеко Константинов.  А  само  малцина,  и  то  плахо,  заговарят  за  художествената  стойност  и  за писателската дарба на тъй много оплаквания гражданин и мъченик Алеко Константинов" . „Бай  Ганьо“  има  фрагментарен  характер  –  това  е  книга,  създадена  от  различни белетристични фрагменти. Първоначално те биват издадени поотделно  – излизат през 1894 г. в списание  „Мисъл“,  тъй като и Алеко Константинов,  и представителите на „Мисъл“  имат европоцентрично  мислене,  приемат европейската мяра като образец за културност  и в този смисъл пресемантизират  опозицията  свое-чуждо. През 1895  г. текстът е публикуван  като самостоятелна книга  –  между отделните  фрагменти,  които  са  определяни  като  разкази, фейлетони  или  хумористични  очерци  липсва  строга  логическа  причинно-следствена последователност  или  хронологическа  връзка. По  думите  на  Илиана  Кръстева „в  тях са вплетени (или ,,цитирани“)  и ред други жанрове, като например пътни бележки, политическо послание,  писмо“ .  Идеята за създаването на „Бай Ганьо“ Алеко Константинов определя в интервюто с Иван Шишманов  като един от най-щастливите  мигове в живота си. Тя се ражда в кръга „Весела България“,  в който млади интелигентни  хора, студенти разказват случки,  свързани  с техни лични преживявания при срещи с българи в чужбина. Тези разкази имат анекдотичен характер. Анекдотичното е в основата на всеки белетристичен фрагмент и в двете части на книгата. То обвързва текста с българската смехова култура и е основен митотворчески  елемент. Тази особеност на текста подчертава Калина Галунова: [ 2 ] Когато през 1894 год. в д-р Кръстевото списание ,, Мисъл“ започват да се появяват разказите за приключенията на Бай Ганьо в Европа, едва ли някой е предполагал, че на тези преразказани анекдоти от градския фолклор и на техния неодялан герой е съдена да станат средоточие на най-дългия и най-ожесточен литературен дебат в българската история. Тези ,,невероятни разкази „ са писани набързо, почти без редакция, под въздействието на емоция, обикновено нощем след някоя  сбирка на  Алековия кръжец ,,Весела България“, където приятелите са се смели до припадък, разказвайки си случки с нашенци в Европа: Бай Ганьо не само е писан по случайни външни подбуждения: неговият сюжет всецяло е внушен на Алеко отвън. Именно, той е просто възпроизвеждане на анекдоти и истински случки, разказвани нему от членовете на неговата ,, Весела България“. Писането е ставало под непосредствено впечатление на разказите, а на много места то е почти буквално предаване на тия разкази. Боян Пенев повтаря мнението, че при написването на ,, бай Ганьо“ Алеко и използвал многобройните анекдоти, които е слушал както в родния Свищов, така и после в София сред другарите от ,, Весела България“ ( 1923).  Именно наличието на анекдотични елементи, както и липсата на време за оформлението на книгата според законите на високата естетика обаче, по думите на Пенчо Славейков, отнема от художествеността на текста: След скитанията си, дошъл пак в София, отново в средата на познати, приятели и другари, заобиколен от безгрижници луди-млади. В средата на тези безгрижници-членове на Весела България- възниква у Алека идеята за бай Ганьо, невероятните разкази за един съвременен българин. И още докато Алеко печаташе в ,, Мисъл“ (1894) разхвърляно тези разкази, името на техния херой стана прякор, с който и сега жигосват онези гальовници на деня, чието нравствено убожество е едничката сила, с която те доминират над нашето безформено общество. Една  проста  случайност попречи на  автора  да  поправи поне външната форма на ,, бай Ганьо“ , което нещо той беше вече решил. Един софийски книжар неочаквано му предложи да издаде  набързо, в отделна книга, тези невероятни разкази, и безпаричието принуди автора им да ги издаде почти тъй, както те бяха вече по-напред печатани. - 75 -  58th Science Conference of Ruse University - SSS, Bulgaria, 2019  Използването  на изразните  възможности  на смешното,  злободневната  проблематика, наличието на исторически достоверни имена и събития, както и откритата гражданска позиция на автора по отношение  коментираните  проблеми  дава основание  на мнозина  да определят белетристичните  фрагменти  като  фейлетони.  Димитринка  Дамянова  например  говори  за текста на Алеко Константинов  като за „своеобразен цикличен  фейлетонен  роман“, който се състои разкази,  повествуващи  за един  герой,  разкриващи  неговата социална,  национална, човешка  същност…  Смехът е главното  оръжие  на  Алеко  Константинов,  чрез който  той пресъздава метаморфозите на бай Ганьо. Остър, злъчен, саркастичен хумор блика от всеки ред, в който се повествува за невероятния българин“.  Пенчо Славейков: Георги Бакалов обръща внимание на наличието на очеркови елементи, обусловени от наличието на документални фрагменти: [ 3 ]  Алеко Константинов обработи и ги свърза тия всичките разкази с името бай Ганьо, получиха се редица забавителни анекдоти, изкуствено свързани с едно лице. ,, Бай Ганьо“ не е повест с определена фабула, а сборник от ,, невероятни разкази“ на един съвременен българин“. Тази форма на свободни очерки позволяваше на автора заедно с процеса на уясняване социалната фигура на неговия герой да трупа очерки един след друг, като изтъква все по-нови и по-нови  черти на оня социален класов тип, който го бе завладял напълно. Отделните „разкази“,  както непретенциозно  ги нарича самият автор, са обвързани  от общия персонаж. Това е основание проф. Св. Игов да я дефинира като роман, в който „жанрова многосъставност и  разносъставност (като сбор от отделни  прозаически  парчета, наричани разкази, очерци, фейлетони),  и неговата двуделност  ( в първа част – видян ,,отвън“,  във втора - ,,отвътре“  ; или  пък – бай Ганьо в чужбина,  сред другите,  и бай Ганьо в България,  сред своите), означава само разбиране на творбата като художествено единство, като предпоставка за виждането  на бай Ганьо като единен  художествен образ, тип  и  образ-символ,  което не изключва смисловата му амбивалентност“. Идеята се заражда у него още в началото на 70-те години,  когато  открива  в Алековата творба особеностите  на  типична  творба  non  finite  ( незавършена, без формален край, което също импулсира  многобройните  и ,, дописвания“  и в литературата и в други изкуства, и в критическите интерпретации),  е и типична ,, opera aperta“ (,,  отворена  творба“ в смисъл на Умберто Еко,  който  вижда основния  и  смислотворчески механизъм  във  възможността  за  множество  интерпретации)  и  като  такава  е  един  от генетичните  модели на романа. Той  развива тезата си и изразява аргументирано  това своя разбиране за жанровата специфика  на Алековата творба като роман in statu nascendi в редица публикации  от края на 60-те години  насетне и цялостно  го разгръща в доклад, изнесен  на научна сесия за Алеко Константинов през 1983 год. и публикуван  под заглавие ,,За жанровата същност  на ,,бай  Ганьо“  през  1986  г. в списание  ,,  Литературна  история“.   От жанрово-генетична гледна точка пак Св. Игов свързва творбата с „фолклорно-анекдотичният  роман за Хитър  Петър“. Като подчертава, че „Бай Ганьо“ не е замислена като роман,  дори  не като художествена  творба, а като поредица  от фейлетони,  Св. Игов  представя основанията  си текстът да се разглежда като „единно хомогенно повествователно цяло“, поради наличието на: сходната езикова експресивност на повествованието; наличието на общ художествен образ – тип, който споява отделните фрагменти; на цялостното“ субективно-оценъчно  облъхване“ на материала. Сходно е и разбирането на Р. Радев.   ИЗВОДИ Алеко  Константинов  няма  претенциите  да  бъде  писател.  Той  иска  да  е  юрист  и общественик. Неговите творби са обаче израз на гражданска позиция,  те са израз на съвестта му и на реакцията към една действителност, която , както сам казва, му дава неизчерпаем материал за творчеството. Алеко пише „невероятните разкази за един съвременен българин“ за  съвременниците  си,  за познатите  и  приятелите  си,  както  и  за  враговете си.  Това  се потвърждава и от обемните бележки, с които обикновено  е придружен всеки разказ.  - 76 -  58th Science Conference of Ruse University - SSS, Bulgaria, 2019  Поради тази причина писателят така последователно е обвиняван от критиците си в груб реализъм и дори в натурализъм. За голямо съжаление на приятелите  си от кръга ,,Мисъл“, Алеко не е творец по техен модел. Неговата сила е злободневието,  битката на деня, личната борба и забавлението. Жанровият синкретизъм на творбата я представя и като текст на Новата българска литература от 90-те години на 19 век – време, в което жанровите образци още не са се  втвърдили.  Силата  на  текста е  най-вече  в  неговите  послания,  във  въздействието  и феноменалната му същност да поражда други текстове.  