 ВЪВЕДЕНИЕ Болестта на Паркинсон  е описана за пръв път от Джеймс Паркинсън през 1817 година и има дегенеративна патогенеза, с характерните симптоми и синдроми, показващи увреждане на ЦНС  и  структурите  на  екстрапирамидната  система  (Raichev,  R.,  Iv.  Raichev,  2001).  В протичането  на  заболяването  се  наблюдава  триада  от  симптоми:  хипобрадикинезия  до акинезия, пластично повишен  мускулен тонус и Паркинсонов тремор. Болестта на Паркинсон е хронично  и  прогресиращо  заболяване на  мозъка, което  най-често  засяга хората над 60 годишна  възраст (Weintraub,  D.,  Comella  CL.,  Hom  S.,  2008),  Лечението  е комплексно  – класически методи допълващи се с други алтернативни  методи, позволяващи  на пациентите преживяемост между 15-25 години от момента на поставянето на диагнозата, което я превръща в хронично  заболяване (Poewe W., 2009).   ИЗЛОЖЕНИЕ Болестта на Паркинсон  (БП)е едно от най-честите неврологични  (на нервните  клетки) заболявания. През 2004 година тя е засегнала приблизително  5,2 милиона мъже и жени, като от 4 до 20 нови случая се установяват на всеки 100 000 души всяка година (de Lau LML, Breteler Monique  MB, 2006). СЗО оценява заболеваемостта (броя на новодиагностицирани  случаи) от Паркинсон  за различните  региони  на света между 9,7  и  13,8  на 100 000  души  на  година. Болесността варира в изключително  широки  граници  – от 19 на 100 000 в Шан Хай до 328 на 100 000  за  определени  райони  в  Индия.  Вариацията  се  отдава  най-вече  на  различните екологични  фактори и различния генофонд на изследваните населения.                                                 29 Докладът е представен на студентската научна сесия на 09.05.2019 в секция Здравни грижи с оригинално заглавие на български език: БОЛЕСТ НА ПАРКИНСОН – АЛТЕРНАТИВНИ И ДОПЪЛВАЩИ МЕТОДИ НА ЛЕЧЕНИЕ   - 146 - PROCEEDINGS OF UNIVERSITY OF RUSE - 2019, volume 58, book 8.4.  В България има около 12 000 болни от това заболяване, от които около 1200 са в късен стадий  на болестта. Болестността в страната ни  се определя  като средно  висока  и  не  се различава съществено от тази в Европа. БП обикновено  се развива при  хора на възраст между 55 и 65 години  (Weintraub,  D., Comella CL., Hom S., 2008), въпреки че ранни форми на болестта могат да се проявят и преди 40 годишна възраст (Grimes DA, 2004). Проучване в 5 европейски страни е установило,  че 1,6 % от населението на възраст над 65 години страда от БП (de Rijk MC, Tzourio C, Breteler MM, 1997).  Причини за заболяване - не са напълно изяснени,  но се изтъкват няколко фактори: •  Токсично излагане на съединения, които предизвикват деструкция в субстанция нигра •  Оксидативен  стрес  и  дефицит  на  антиоксиданти  в  организма.  Дисбаланс  в  някои медиаторни системи като допаминергичната,  норадренергичната и серотонергичната •  Наличие на генетични фактори •  Стареене на организма  •  Една сравнително  нова хипотеза на Хейко Браак (анатом) от германския университет  в Улм, според която БП има чревна етиология. Всъщност в основата стоят наследствени фактори,  които в съчетание с токсичните вещества от околната  среда водят до увреждане  на  нервни  клетки  в мозъка, съдържащи  допамин, медиатор, необходим за осъществяване на двигателните функции.   Клинична симптоматика Преди да се проявят характерните клинични  белези на болестта, се развиват признаци, които насочват към развиие на болестта на по-ранен етап.  •  Промени в речта и гласа – поради брадикинезията при ПБ може да се получи забавяне на речта и отслабване на силата на гласа.  •  Загуба на обоняние – голяма част от пациентите имат смущения в обонянието. •  Нарушения на съня – непълноценен  сън и сънливост през деня •  Склонност към депресия и тревожност  •  Когнитивни  нарушения  –  не  всеки,  който  страда  от  Паркинсонова  болест  има когнитивни  нарушения,  Симптомите могат да варират от леки когнитивни  смущения до деменция. •  Безизразност на лицето – почти няма мигане на очите, масковидно лице.  •  Дистония – изразява се с болезнени и продължителни  мускулни контракции. •  Ортостатична хипотония  – Счита се че е един от немоторните признаци  за БП. •  Умора и апатия  Класически симптоми:  бради и хипокинезия  – забавени и ограничени  движения; ригидност – мускулна  скованост;  тремор (треперене)  в покой.  В късния  стадий се появяват и  други симптоми  като:  нестабилност  на  походката  с  чести  падания;  вегетативни  нарушения; разстройство на вниманието,  паметта, съня и др. Терапия при болестта на Паркинсон Съвременното лечение на БП става с антипаркинсоновите  медикаменти, принадлежащи  към различни групи и облекчаващи симптомите по три основни  механизма:  • Повишаване  нивата на допамин  в мозъка – леводопа,  прилага  се във всички стадии, складира се в мозъка от неврони  разположени  в субстанция нигра.  Липсата на неврони създава условия за нарушена стимулация на рецепторите, осъществяващи контрол на движенията. • Стимулиране  на допаминовите  рецептори  – допаминови  агонисти,  потенцират ефекта на леводопа и имат ефект върху някои  немоторни  симптоми – нарушения  в съня, депресия ,болка. • Блокиране на ензими, които разграждат допамина – МАО В инхибитори,  СОМТ инхибитори.   - 147 - PROCEEDINGS OF UNIVERSITY OF RUSE - 2019, volume 58, book 8.4.  С напредване и задълбочаване на симптоматиката, действието на конвенционалните лекарства започва  да  отслабва  и  се  прилагат  по-съвременни  терапии  като  лечение  с  помпа  с интерстинален гел, дълбока мозъчна стимулация и лечение с апоморфинова помпа. Помпените  терапии се реимбурсират от НЗОК, докато мозъчната стимулация е скъпо струващ хирургичен метод и в България се заплаща изцяло от пациента. Представлява имплантиране  на електроди в точно определени,  дълбоко разположени  мозъчни структури  – базални ганглии,  които са свързани  с  пулсов  генератор,  поставен  под  кожата  в  областта  на  гръдния  кош.Чрез електродите се осъществява високочестотна стимулация на мозъчни структури, свързани със симптомите  при  БП.  Определянето  на  най-подходящия  метод  е  комплексно  и  строго индивидуално  за всеки пациент. През последните години към традиционното  лечение намират все по-широко  приложение  тъй  наречените  допълващи  терапии  – това са цели  програми наситени с рехабилитация, двигателни упражнения  съчетани с музика, арт терапия с рисуване, цветове и други, които са много разпространени в Западна Европа и САЩ, но в България почти не се прилагат. Тяхната цел е да се стимулират пациентите  и да се съхранят уменията им за извършване на ежедневните дейности, да се намали прогресията на настъпващите промени в паметта.  Ерик Кадел (австрийско-американски  лекар) през 2000 година доказва, че процесът на учене включва в действие гени,  които променят невралната структура - връзките между нервните клетки се увеличават. Невропластичността е качество на мозъка, което му дава възможност да променя собствената си структура и да функционира  в отговор на действията и на менталния опит.   Джон Пепър (диагностициран  с болестта на Паркинсон),  се е научил  да използва съзнателно  мозъка си,  за да контролира  движенията  си. Анализирайки  походката  си  той открива  извършването  на прекалено  къси крачки,  че не движи  ръцете си в синхрон,  че е приведен напред и главата му виси наляво. С воля и концентрация  той удължил разкрача си, като се упражнявал в обтягане. Започнал да носи тежести от по един килограм, за да принуди ръцете си да се движат в синхрон  с тялото му. След като усъвършенствал ходенето, започнал да поема съзнателен контрол  и над тремора си. Според китайската медицина болестите означават дисбаланс на енергиите в организма и нарушаване на проходимостта на енергийните канали.  Чрез практикуване  на Ци Гун биоенергията  се увеличава и се създават условия  за подобрена  циркулация  на  енергията  и  кръвта  в организма.  2016  г  се провеждат  научни изследвания с пациенти  болни от паркинсон,  като те са включени в 10 седмична програма с Ци Гун. За оценка на резултатите са приложени  4 теста – твърдост на мускулите, тест TUG, тест за бутане и тест за сляп баланс. Постигнатите резултати от паркинсониците  се изразяват в подобрение на баланса, удължаване на крачката при ходене и координацията. Действията на упражненията  Ци Гун са бавни и меки, а функцията  е релаксиране по време на целия процес. Упражненията увеличават електрическата активност на мозъка. Медитацията води мозъчната кора  на  човека  към  състояние  с  ниско  психологическо  натоварване  и  ниска  енергийна консумация. Това състояние на мозъчната кора е причина  за понижаване  на напрежението  в мускулите. Упражненията  се изпълняват  плавно,  спокойно,  бавно. Центърът на тежестта на тялото непрекъснато се движи и променя чрез движенията на горните крайници.  По този начин се увеличава  силата  на  мускулите  на  долната  част на  тялото,  разпъват  се мускулите  и сухожилията и се подобрява способността за баланс. Ци Гун изисква симетрични движения на лявата и  дясна  страна,  стимулира  лявото  и  дясното  мозъчно  полукълбо,  което  води  до подобряване на контрола и координацията.  Упражнения насочени към повлияване на специфичните симптоми при БП •  Тай чи – подпомагат контрола на позата, а също и контрола върху центъра на тежестта на тялото, като намаляват риска от и броя на паданията. •  Танцуване  на  танго – подпомага  тялото и мозъка. Може  да подобри  координацията  с партньор, пространствената ориентация  и фокусирането. •  Упражнения  на пътека или степер – кардио-тренировка  при подходяща скорост и наклон за подобряване  начина  на  ходене,  стъпване,  походката.  Може  да подобри  скоростта, ширината на крачката, равновесието и ритмичността на походката.   - 148 - PROCEEDINGS OF UNIVERSITY OF RUSE - 2019, volume 58, book 8.4.  •  Каране на колело  / велоергометър – кардио-тренировка  за подобряване  на скоростта и ритъма на ходене. Упражненията  могат да подобрят вниманието,  мисленето и паметта. Мозъкът образува и разпознава връзки – феномен познат като невропластичност.  За това при изпълнението  на упражненията  е необходимо  още:  физическа  или  говорна  обратна  връзка; упражнения  за вниманието,  като вървене и изпълняване  на паметова задача в същото време; мотивационни награди. Ползи от упражненията: по-добра сила в ръцете и краката, сила в сърцевината на мускулите; по-голяма гъвкавост на мускулите. Това се отразява на външня вид, настроението и  социалните  контакти.  Ци  Гун  е  планирана,  структурирана  програма  от  повтарящи  се упражнения  с  физическа  активност,  които  служат  като  допълнение  към  лекарствата, хирургичната  намеса, физикалната  терапия,  трудовата терапия.  Програмата с упражнения подпомага  паркинсониците  да останат активни  и  да извършват  обичайните  си ежедневни дейности. Редовните физически упражнения  биха могли да подобрят цялостната подвижност и качество на живот.   Друга алернатива на допълващото  лечение при  болни  от паркинсон  могат да бъдат методите  на  рехабилитация,  кинезитерапия  и  ерготерапия.  Баракова  П.,  2001,  предлага алгоритъм на кинезитерапевтична програма при пациенти с БП, като за по-голяма ефективност кинезитерапията  е обвързана с решаването  на редица  ерготерапевтични  въпроси,  касаещи ежедневните  нужди  и  качеството  на  живот  на  изследваните  пациенти.  Резултатите  са установени чрез функционални  тестове, направени  в хода на кинезитерапевтичното  лечение. Авторката изказва мнение,  че е възможно прилагането  на техники  и приоми,  практикувани при  други  неврологични  заболявания,  да  намерят  своето  място  в  рехабилитацията  на пациентите с паркинсонова  болест. Проведено изследване Цел: да се установи  степента на информираност  на респонденти  от Русенска област относно  превенцията  на  симптомите  при  Паркинсонова  болест  чрез  прилагане  на алтернативни и допълващи терапии. Материал и методи: в периода 1.01.2019 г. – 31.03.2019  г. е проучено  мнението на 64 пациента на амбулаторно и стационарно  лечение в ДКЦ 1 – Русе ЕООД, УМБАЛ „Канев“ АД и ДКЦ 2 -ЕООД. Използвани са анкетен и статистически методи, чрез които е извършен анализ на данните и са направени изводи.  Резултати от проучването: анкетирането  е извършено  на случаен принцип.  Всички анкетирани  са  разпределени  във  възрастови  групи,  като  с най-голям  относителен  дял е възрастовата група от 56-65 години – 53,1%, следвана от възрастовата група над – 66 години – 40,6  % и с най-малък относителен  дял е възрастовата група от 45-55 години  – 6,3%,  което потвърждава литературните данни, че заболяването се развива предимно при хора на възраст 55-60 години. В структурата по пол с лек превес са мъжете – 59,4 %, а жените имат относителен дял – 40,6  %, т.е. заболяването е по-  разпространено  сред мъжкия пол.  По отношение  на продължителността  на прилаганата  медикаментозна терапия към момента на анкетирането, респондентите са разпределени в няколко групи:   Табл. 1 Продължителност на конвенционалното  лечение след диагностицирането  на ПБ  Продължителност на лечението в години  Абсолютен брой  Относителен дял До 5 години  18  28,1 % 6 – 10 години  23  35,9 % 11 – 15 години  8  12,5 % 16 – 20 години  9  14,1 % Над 20 години  6  9,4 %   - 149 - PROCEEDINGS OF UNIVERSITY OF RUSE - 2019, volume 58, book 8.4.   С най-висок относителен дял на продължителност на провежданото медикаментозно лечение са респондентите  в групата от 6-10  години,  следвани  от групата  до 5 години  провеждано медикаментозно лечение, което потвърждава хронифицирането  на заболяването.  На Табл. 2 и Табл. 3 са дадени данни на РЗИ Русе. Кумулативната заболяемост варира между 46  и  63  на  100 000  от населението  на областта през  съответния  период,  което  всъщност определя  риска  от възникване  на  заболяването  – той  е по-висок  в  сравнение  с данните посочени  от  СЗО.  Може  би  значително  влияние  имат  факторите  на  околната  среда  – замърсяванията  на  въздуха  и  обгазяванията  в  годините  назад,  от  различните  изнесени индустриални  производства.                                                                                                                                                       Табл. 2 Абсолютен брой на регистрираните  случаи на Паркинсонова болест за периода 2016 – 2018 г. в Русенска област. Период /години  Регистрирани пациенти с Паркинсонова болест 2016  1484 2017  1287 2018  1123                                                                                                                                                                                                                                                                                                      Табл. 3 Абсолютен брой на регистрираните  новооткрити  случаи на паркинсонова  болест за периода 2016-2018  г. в Русенска област                                                                                              Период / години  Регистрирани новооткрити случаи на Паркинсонова болест 2016  110 2017  141 2018  102  Хроничният  ход в развитието  на заболяването,  броят на  регистрираните  случаи на пациенти  с Паркинсонова  болест и влошаването на симптомите на по-късен етап определят и нуждата от квалифицирана  медицинска грижа за паркинсониците.   Информация за алтернативно лечение като дълбока мозъчна стимулация или лечение с помпа с интестинален гел имат 36 %, останалите 64 % са не информирани  и за тях пероралната форма на лечение е единствената като средство за превенция  на симптоматиката. Информационен характер имат и следващите въпроси на които респондентите дават следните отговори:   42,2  % не са чували за сдруженията за достоен живот на паркинсониците  в България и на болните от късен Паркинсон,  чиято цел е да подпомагат заболелите при адаптацията им към новите условия на живот. 32,8 % биха се възползвали от съветите за провеждане на допълваща лечението терапия 46,9 % разчитат само на лечението с медикаменти 20,3 % не могат да преценят ползата от допълващата терапия и нуждата от подкрепа. 31,3  % не са посещавали  информационния  сайт за болестта parkinson.bg,  на  който  освен здравна информация  има публикувани  видеа, съвети и лични истории на пациенти,  защото не знаят, че има такъв 43,7% не са посещавали сайта, като причината е незнание за ползване на интернет 34,4 % ще се възползват от споделения опит на други паркинсоници  и техните близки 39,1 %  първо ще се посъветват с лекар, дали предлаганите упражнения  и рехабилитация  са подходящи за тяхното състояние.   - 150 - PROCEEDINGS OF UNIVERSITY OF RUSE - 2019, volume 58, book 8.4.  На въпроса предлагана ли е рехабилитация от лекар невролог при рутинен преглед 35,9 % са отговорили  отрицателно,  на 40,6 % от респондентите им е предложено  само веднъж и 23,5 % са провеждали 2-3 пъти рехабилитационни  процедури  в рамките на клинична  пътека. По статистически данни отново на РЗИ Русе с трайна инвалидизация,  освидетелствани чрез ТЕЛК са 90 пациента,  най-вероятно  с пълна  изява на заболяването и невъзможност за самостоятелно обслужване  при  извършване  на ежедневни  дейности.  От друга страна тази информация  потвърждава прогресиращия  ход на заболяването и дългата преживяемост на тези пациенти,  поради провежданата доживотна терапия.   ИЗВОДИ 1. С най-голям  относителен  дял на заболели  от паркинсонова  болест е възрастовата група от 56-65 години – 53,1%. 2. По  продължителност  на  провежданото  медикаментозно  лечение  с  най-висок относителен дял са респондентите в групата от 6-10 години,  което е показателно за хроничния и прогресиращ  ход на заболяването, както и съхраняване на относителната самостоятелност на тези пациенти  при навременна и правилно  провеждана терапия. 3. Отчита се по-висок абсолютен брой на регистрираните новооткрити случай за периода 2016-2018  година и съответно по-висок риск от развитие на заболяването сред населението на русенска област, като се отчитат факторите на околната среда. 4. Висок процент  на не информираност  за алтернативни  методи на лечение – 64 % и допълващи терапии при паркинсонизма,  които биха подпомогнали  и съхранили  физическите възможности на болните с Паркинсон. 5. Рутинните прегледи се извършват при специалист  невролог,  но невролозите са тези, които извършват оценка на моментното състояние на пациента и нуждата от рехабилитация, кинезитерапия  или ерготерапия, за да се чувства пациента самостоятелен и по-малко зависим от близките, които се грижат за него.  6. С трайна инвалидизация  са предимно пациенти  с разгъната и изявена симптоматика.   ЗАКЛЮЧЕНИЕ Болестта на  Паркинсон  не  е от  тези,  които  се появяват  изведнъж.  За да се изявят симптомите,  които  влошават качеството на живот и са очевидни,  са минали  години,  дори десетилетия.  Лечението  обикновено  включва  лекарствена  терапия  и  в  някои  случаи хирургическа  намеса.  Като  допълнение,  важна  роля  имат  физическите  упражнения, хранителния  режим, допълващите терапии,  емоционалната  подкрепа и силната обвързаност на  близките.  Разбирането  на  същността  на  болестта, положителната  нагласа  към новата ситуация  в живота, приемането  на нови  цели  и предизвикателства са също толкова важни, колкото и практическото справяне с болестта.  