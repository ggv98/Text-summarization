 ВЪВЕДЕНИЕ Като фундаментална научна категория, развитието включва в себе си и придобиването на компетентност (в частност на компетенции). Последните години стана модерно в света да се  развиват  концепции  като  емблема  на  съвременния  свят  и  в  частност  в  теорията  и практиката на педагогическата наука. Вече е факт и рамката на компетенциите, очертана като  водеща,  в  контекста  на  която  са  разработени  и  учебните  програми  във  висшето училище. Налице са и опити в практиката за нови подходи, които да ги обезпечат. Предвид очертаните  тенденции  въпросът  за  компетентностния  подход  става  все  по-актуален. Независимо от това, в голяма степен адаптацията към различната организация и тип учене като цяло (твърде различно от това, към което са били приобщени в предходните училищни степени студентите-първокурсници) е оставена да се случва по пътя на пробата и грешката, както  и  на  ориентировъчния  рефлекс,  което  е  несериозно.  Студентите  се  сблъскват  с различен начин на преподаване, нов начин за провеждане на доцимологични процедури, терминологични трудности и др. Става наложително търсенето на помощ, но каква и от кого е  въпрос,  на  който  отговорът  е  нееднозначен.  На  практика,  това  често  са  „ресурси“  от интернет без научна стойност, без потенция за оказване на развиващ ефект върху ученето и дълъг  негативен  ефект  в  представите  за  ученето,  научаването  и  придобиването  на компетенции, необходими за бъдещата професионална реализация. Едва ли има нужда от доказване тезата, че помощ е необходима. Въпросите са: „От кого?“ и „Каква?“ Безспорно е, че един от отговорите е: „От преподавателя“ и то не само в условия на аудиторна работа в традиционните  организационни  форми  –  лекции,  упражнения  (семинарни  и/  или практически), а в условия на тясно сътрудничеството.  ИЗЛОЖЕНИЕ Случващото се в световен мащаб около пандемията също доказва необходимостта от нови педагогически компетенции за: съвместна работа с различни платформи за обединяване на ежедневни работни процеси и решаване на задачи, интегриране на усилия за работа в  15  Докладът  е  представен  на  студентската  научна  сесия  на  7  май  2020  г.  в  секция  Педагогика  и психология с оригинално заглавие на български език: СЪТРУДНИЧЕСТВОТО ВЪВ ВИСШЕТО УЧИЛИЩЕ – УСЛОВИЕ ЗА РАЗВИТИЕ НА ПЕДАГОГИЧЕСКА КОМПЕТЕНТНОСТ.   - 92 - PROCEEDINGS OF UNIVERSITY OF RUSE - 2020, volume 59, book 6.5. екип, управление и съхраняване на информация, дистанционно синхронно и асинхронно преподаване, работа с голям брой информация, разпределяне на времето и др.). Все повече компетентностният подход печели привърженици. Той се фокусира върху преместване на приоритетите  от  знания  –  към  ключови  компетентности,  а  в  последните  месеци  и  към компетенции, специфични за учителите, според конкретиката на работата им в съответната образователна  степен.  Акцентите  в  търсенето  на  решения  как  да  се  случи  това  са разнопосочни. Те насочват вниманието към: средства, форми, междупредметни връзки, „към резултати  и  прилагането  на  иновативни  подходи  и  практики“ (https://www.mon.bg/bg/100770). Все още в дидактиката на висшето училище въпросът не достатъчно обосновано разгледан. Фактът, че обучаващите са по-големи, не го омаловажава. При педагозите за в бъдеще стоят задачи за работа в групи и екипи, тяхното оптимизиране във връзка с натовареността им в бъдеще в училище, създаване на добре работеща общност (помежду  им  и  с  бъдещите  си  ученици,  родители,  колеги).  Съществуват  множество алтернативи  за  развиване  на  част  от  преподавателска  компетентност  още  по  време  на ученето във висшето училище. Нещо повече – ако традиционното разбиране свързва тази възможност с хоспитирането и текущата практика, то идеята заложена тук е, че основите могат да се поставят и при съвместна подготовка на различни задачи и проекти (реферати, курсови работи, подготовка за представяне във форми, където преобладава емпирично учене, подготовка на съобщение за студентски научни форуми, участия в граждански инициативи. Идеята мотивира търсения и в тази посока с цел тяхното оптимизиране.Какво на практика остава на заден план? Кое въпреки усилията на отделни преподаватели и инициативи не позволява  постигането  на  целта?  Какво  е  ученето  за  хората  в  различните  степени  на училището и как те се чувстват – това са въпросите, чиито отговор трябва да търсим. Поради широкият спектър от компетенции за структуриране и представяне на учебно съдържание става  ясно,  че  сътрудничеството  преподавател  –  студент  е  пътят  за  преодоляване  на консерватизма в образованието и преминаване към един нов тип взаимодействие, в което личностният  подход  е  приоритет.  Хронологичното  разглеждане  на  идеята  за сътрудничеството води до извода, че тя е вдъхновявала ред педагози. Като „акт на съвместна работа по изпълнението на общи или индивидуални цели заедно“, ученето е емоционално положително обагрено и съвсем не е случайно, че за него говорят  още Сухомлински и Амонашвили, Ушински и др. Продуктивността на идеите им печелят редица последователи - М. Антонец от Украйна, О. Сухомлинска, С. Соловейчик, Б. Тартаковски, М. Циадзи от Гърция  и  др.  Интерес  към  подобни  идеи  има  има  в  Полша,  Китай  и  Япония.  Той  е предизвикан от богатството и разнообразието на идеи, между които, общото на първо място е  тясното  сътрудничество  между  преподавател  и  студент  и  студентите  помежду  им.  Не случайно Романов (Романов, А., 2016), пише за Сухомлинси, като има предвид подходът му, че „Целият му живот стана грандиозно пътешествие към човека“ (Сухомлинска, О., 1974). В по-ново време с изясняването му се заемат: М. Петрова (2014), Стоянова, М. (2016); Стефанова,  М.  (2016)  и  много  други.  Според  възрастта  и  вида,  компетенциите  и сътрудничеството се разглеждат ту според ситуациите, в които се прилагат или придобиват, ту в контекста на знанията за които допринасят или спецификата им спрямо възрастовата група, в която се работи.  Свидетели сме и на появата на нова терминология, при която съвместните дейности са с приоритет – „групер“- „groupware или съвместната работа подпомогната от компютър, от англ: computer-supported collaborative work) обединява връзките между технология, процеси и хора в един организъм, така че да работят в синхрон за постигането на цели или решаването на  задачи“.  (Русков,  П.,  1998)  Като  се  спират  на  понятието  „сътрудничество“,  авторите изтъкват,  че  то  „се  отнася  за  всички  процеси,  при  които  хората  работят  заедно“ (ttps://www2.uni-svishtov.bg/godishnik/title.asp?Lang. т.е. и работата, в която участват машини. Процесуалната му страна, винаги се разглежда в общности, изпълняващи съвместни задачи. Сътрудничеството  има  за  своя  пресечна  точка  с  други  -  много  важни  елементи  – емоционалната обвързаност на ученето, мотивацията, лидерството. Как се нарича мястото, където  тези  взаимодействия  се  реализират  между  хората,  и  съществува  емоционална   - 93 - PROCEEDINGS OF UNIVERSITY OF RUSE - 2020, volume 59, book 6.5. обвързаност – общност. Дали те съществуват и по-точно в пълнота със съществените си функции и характеристики, е въпрос, който не е получил положителна оценка. По този повод в интервю пред 24 часа доц А. Гълъбов споделя (Гълабов, А., 2020), че „младите хора имат нужда  от  разговор,  „по-голяма  част  от  тях  са  убедени,  че  живеят  в  място,  много наподобяващо  на  джунгла.  Това  е  социален  дарвинизъм“  Това  е  притеснително,  защото означава,  че  нивото  на  „солидарност  и  сплотеност16“  са  ниски.  Тези  две  прилагателни определят основните характеристики на общността, следователно такава почти липсва или е в начална фаза на развитието си, което не означава, че стига до етап на завършеност.  От споделеното и наблюдения, проведени в различни аудитории- средношколска, във висше училище, сред учители, става ясно какво е училището и ученето. Най-общо казано може  да  се  определи  като  твърде  самостоятелно  занимание,  фокусирано  не  върху съпреживявания  и  разбиране,  а  върху цифрово  оценяване  и  сертифициране.  А  какво  би трябвало да е?  Представеният модел дава идея за учене в общност, където акцентите са тясно свързани с  личностното  израстване,  под  въздействието  и  с  помощта  на  групата,  където  всеки  от участниците  получава:  подкрепа,  възможност  да  прави  избори  (в  много  посоки  –  тема, партньор,  начини  за  работа,  средства..),  поема  лична  отговорност  от  позицията  на равнопоставен член в групата и има възможност да изяви уникалността си.  Моделът,  на  фигура  1,  представя  елементите,  които  са  приети  в  работата  като задължителни след разглеждане, обсъждане и приемане. Подобно разбиране за вграждане в образователното ежедневие на такъв модел обединява ценностите, стоящи в основата на хуманистичната  психология.  Детайлизираният  подбор  на  компонентите  е  съобразно установен дефицит на повечето от тях в българското училище като цяло и в частност във висшето.  Фиг. 1. Модел за учене в условия на сътрудничество с цел създаване  на общност като среда за развиване на компетенции подкрепаличен избор равнопоставеностнеповторимост отговорност  Основанията им за включване, с оглед подпомагане на развиването на компетенции са: •  Без съобразяване с неповторимостта (уникалността) на всеки обучаван, няма как да бъде  спазен  принципът  за  индивидуален  подход  и  да  се  развиват  компетенциите  му, съответстващи на неговите силни страни. •  Без равнопоставеност, учещите не приемат училището като ценност  – ученето – също. Това им пречи да създават общности.  16 Вж. по подробно https://www.24chasa.bg/mnenia/article/7419940, 14 април, 2020   - 94 - PROCEEDINGS OF UNIVERSITY OF RUSE - 2020, volume 59, book 6.5. •  Без отговорност, хората не могат да се чувстват свободни и да поемат целенасочено стъпки за саморазвитие.  •  Личният избор – на темп, на учебно съдържание, на партньори дава възможност за едно емоционално комфортно учене, което мотивира . •  Подкрепата е мощен инструмент, с който учещите се чувстват защитени, те знаят че са приети и уважени и имат право и да грешат, т.е. да мислят (на глас). В  апробираният  модел  е  направен  опит  за  работа  със  студенти,  като  са  спазени принципи, съответстващи на модела, а именно: •  Равнопоставеност по отношение на права и отговорности. •  Толерантност към личния избор. •   Подкрепа от групата и водещия във всеки етап на работата. •  Стимулиране на създаването на общност. •  Развиване и подкрепа за утвърждаване на компетенции за договаряне и заставане на чужда гледна точка. Като правим аналог между сътрудничество и интерактивно учене (макар и не напълно да  се  покриват),  вземаме  под  внимание  мнението  на  Р.  Иванова  (Иванова,  Р.,  2014)  че „Компетентностният подход и интерактивното обучение взаимно се допълват“ и са налице резултати  –  „част  от  професионалната  компетентност“.  Тясната  им  връзка  обосновава взаимното им разглеждане и посочване на пътищата за развитие на компетенции, в условия на  сътрудничество. За  целите  на  настоящата  работа,  бе  прието,  че  формите  на сътрудничество могат да се променят като се обогатяват структурно и съдържателно, като се съобразяват условия и цели, заложени в задачата. Независимо, че взаимодействията студент – преподавател са белязани от известна условност, която по дефиниция е маркирана от институцията  (позиции,  роли),  бе  установена  свобода  и  равнопоставеност  по  време  на: обяснения, дискусии, дебати, консултации, представяне на модели, проекти, стимулации. Работната хипотеза, е, че ако взаимодействието студент – преподавател – студентска група“ се реализира в условия на сътрудничество, при спазване на приетите принципи, то би допринесло за развитие на креативното мислене и би подпомогнало формирането на ред педагогически компетенции, свързани с подготовката и представянето на учебно съдържание по един ефективно - въздействащ начин. Целта  на  настоящата  разработка  е  да  опише  резултатите  от  сътрудничество  в тристранната  плоскост  „студент  –  преподавател  –  студентска  група“  при  постигане  на задачите: •  Повишаване  разбирането  на  студентите  за  смисъла  и  целите,  които  си  поставя съчетаването на традиционното формално общуване с дигиталното синхронно и асинхронно общуване.  •  Създаване на реални условия за работа в условия на сътрудничество за придобиване на компетенции за: структуриране на учебно съдържание, според задачи за социално учене; представяне на резултата синхронизирано между участниците; •  Рефлексия върху личността, работната група и останалите студенти, на придобитите компетенции  за  общуване  в  условиа  на  сътрудничество  и  изготвяне  на  дидактични материали с възпитателна цел. Работата  протече  от  времето  септември-декември  със  студенти  от  спец. „Предучилищна и начална училищка педагогика“, 58 на брой – 55 момичета и 3 момчета в дванадесет срещи и консултации, според потребностите в процеса на работа. Приетите правила за общуване в студентската група са следните: •  При влизане в словесен контакт се съсредоточете върху думите на събеседника и внимавайте дали той разбира вашите послания. •  Проявявай уважение към идеите на събеседника и давай съвети, когато  той е в затруднение.    - 95 - PROCEEDINGS OF UNIVERSITY OF RUSE - 2020, volume 59, book 6.5. •  Преминавайте към действия след като: сте уточнили резултата, който  искате да получите, стъпките и участието на всеки. •  Уточнете си междинно време за стиковане на цялостния резултат и изглаждане на някой възникнали неудачи или трудности. •  Общувайте открито, споделяйте, бъдете готови за взаимопомощ. •  Слушай внимателно всяка от общуващите страни, полагайте усилия да разберете неговите идеи. Участниците  бяха  разделени  на  пет  мобилни  групи,  за  изпълнение  на  епизодични задачи  с  цел  –  разбиране  за  силните  и  слабите  страни  в  групите,  упражняване  в безконфликтно  делово  общуване  за  полагане  основите  на  сътрудничеството.  Тази организация се приложи през месец (септрмври). Последва сформиране на устойчиви групи, при което избора на сътрудници в голяма степен бе предоставен на студентите. Периодично на  всяка  група  се  поставяха  задачи,  указания,  образци  (при  възможност),  литературни източници. Указваше се време за работа и представяне. Работите се оценяваха по критерии, заложени при поставянето на задачите. Темите визираха възпитателни проблеми.  Резултатите бяха в следните посоки: •  Установяване на отношение на сътрудничество, което допринесе за: споделяне на идеи, придобиване на умения за групова и екипна работа и формиране на компетенции за работа по даден проблем, в условия на сътрудничество и справяне с учебна литература. •  Формиране  на  компетенции  за:  разпределяне  на  задачи,  решаване  на  спорни въпроси  от  организационен  или  съдържателен  характер,  презентиране  на  готов продукт, приемане на критични бележки. •  Преодолени психични бариери при общуването – формиране на общност. Резултатите от качественото изследване показа, че: •  е налице нараснала желателност за работа с партньор (при 61.8 и в група (57, 2%). Същата се дължи на осмисляне на предимствата на груповата работа и собствените слаби и силни страни и на партньорите и силата на общността, за която имаме индикации, че е създадена в голяма степен; •  формирани  са  организационни  качества  за:  подбор  на  средства  и  материали, разпределяне на задачи и време, т.е. част от компетенциите, необходими за бъдеща преподавателска дейност са на лице; •  нараснало е взаимното  доверие и толерантността, което  прави сътрудничеството предпочитано. Графичното представяне, по-долу, е показателно и за ефективността по отношение на наличните компетенции, в края на проведения естествен експеримент (Диаграма 1). Налице е и пост-ефект-удовлетвореност и мотивация за работа по задачи от аналогичен тип. Забелязва се увереност в собствените сили, желание за сътрудничество с преподавател при решаване на разнообразни задачи, сред които и по-трудни и нестандартни.      - 96 - PROCEEDINGS OF UNIVERSITY OF RUSE - 2020, volume 59, book 6.5. Диаграма 1. Промяна в параметрите, обуславящи компетенциите Chart Title81,4РЕАВАНЕ НА ОРГ. ЗАД27,679,6ПРИЕМАНЕ НА КРИТИКА18,471,4ПРЕЗЕНТИРАНЕ33,264,9РАЗПРЕДЕЛЯНЕ НА ЗАДАЧИ20,10 10 20 30 40 50 60 70 80 90Series 2 Series 1  ЗАКЛЮЧЕНИЕ Практическите  дейности  планирани  и  реализирани  в  условия  на  сътрудничество  с предоставяне  на  задачи  с  надграждащ  характер  са  успешен  вариант  за  развиване  на студентските компетенции, свързани с бъдещата професионална роля. Споделените мнения „В  екип  с  моите  колеги  на  мен  ми  беше  много  интересно  за  техните  идеи,  които споделяха:“. Това ни помогна да станем по-близки и да се опознаем“, „Когато се работи с колеги в разбирателство, може да се стигне до ефективно сътрудничество и постигане на високи цели.“17, са достатъчно показателни за ефективността на работата и доказват, че целта на изследването е постигната.  