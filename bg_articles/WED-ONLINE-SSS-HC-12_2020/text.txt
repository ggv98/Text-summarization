 ВЪВЕДЕНИЕ Професионалното  прегаряне  е  един  от  сериозните  проблеми  на  съвременната професионална дейност. СЗО го дефинира като „Болестта на 21 век“. Професионалният стрес засяга  здравето  в  биологичен,  социален  и  психологичен  аспект.  Освен  на  личното благополучие,  развитието  на  Бърнаут  синдром  вреди  и  на  здравето  на  организациите  и нарушава качеството и ефективността на трудовия процес. В резултат на burn out се търпят и финансови  загуби,  изразяващи  се  в  отпуски  по  болест,  хоспитализация  и  амбулаторно лечение, загуби от снижена производителност (Gautman, M., 2001).  Синдромът Бърнаут в международната класификация на болестите е в рубриката Z73.0 като дефиницията е „Преумора – състояние на изтощаване на жизнените сили“. Наблюдава се при професии със социални услуги. Те са свързани с решаване проблемите на нуждаещи се хора от социално, психологическо, физическо и друг вид професионално съдействие. В такива условия работят медицински персонал, психолози, социални работници, персонал в детски и старчески домове, чиновници в учреждения, телефонистки, продавачки и други. Докладът  ще  разгледа  същността  на  характеристиката  на  синдрома  Бърнаут  като резултат от професионалния стрес и значението му в медицинските професии. Изучаването и превенцията му е във взаимен интерес на работещи, управляващи, психолозите и хората, които имат нужда и са зависими в даден момент от здрвните услуги (Boikov, V., 1999; Cenova, B., 1993).  42  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: БЪРНАУТ – СИНДРОМ НА ПРОФЕСИОНАЛНОТО ИЗГАРЯНЕ В МЕДИЦИНСКИТЕ ПРОФЕСИИ.   - 234 - PROCEEDINGS OF UNIVERSITY OF RUSE - 2020, volume 59, book 8.5. ИЗЛОЖЕНИЕ Откриване на синдрома „Бърнаут“ Терминът burn out буквално означава изгарям, взаимстван от механиката - обяснява се с това, когато горивната смес на двигателя с вътрешно горене стига до крайно изтощение, което води до прегаряне и експлозия. В психологията понятието „професионално изгаряне“ е въведено за пръв път през 1974 година от американския психолог Хърбърт Фройденбергер. В статията  „Прегарянето:  Високата  цена  на  високите  постижения“  Фройденбергер  описва „прегарянето“ на терапевти, работещи в клиника за наркозависими в САЩ. Той обозначава с този термин състояние на изтощение и отпадналост, което възниква от дългата и интензивна работа  с  нуждаещите  се  от  помощ  (Gautman,  M.,  2001; https://forjobhunters.com/%D0%B1%D1%8A%D1%80%D0%BD%D0%B0%D1%83%D1%82/ ). Дефиницията  е  „изчерпване  на  енергията  при  професионалистите  в  сферата  на социалната помощ, когато те се чувстват претоварени от проблемите на хората, с които работят“  или  „състояние  на  умора  или  чувство  на  неудовлетвореност,  предизвикани  от отдаденост към дадена кауза, начин на живот или амбиция, която не може да произведе очакваното възнаграждение“. Тя определя СПИ като явление, което съдържа три компонента: • Чувство  на  емоционално  изтощение  –  безразличие,  отдръпване,  хронична  умора, изчерпване и понижено настроение. Развитието му, почти винаги е предшествано от период на  повишена  активност,  когато  човек  е  отдаден  на  работата  си,  пренебрегвайки  изцяло личните си нужди. Той е отдаден изцяло на това да изпълни дадената задача, използвайки своя умствен и физически потенциал. Така в даден момент се появява и основния симптом – чувството  на  изтощение.  При  изчерпване  на  емоционалните  и  физически  ресурси, работещите усещат, че не са в състояние да дадат нищо повече от себе си и се чувстват безкрайно изморени, като това не отминава след нощния сън. Вследствие от това се проявява умствено  изтощение  и  изчерпване,  ниска  лична  самооценка,  чувство  на  отчуждение, раздразнителност  и  нетърпимост  към  околните,  трудно  съсредоточаване  без  видими причини, незадоволеност от работата, което постепенно се прехвърля и в междуличностните взаимоотношения. След определен период на отдих, това чувство намалява и в зависимост от индивидуалните  характеристики,  човек  да  е  напълно  работоспособен.  Емоционалното изтощение е най-широко изследван аспект. • Деперсонализация /обезличаване/ - при това състояние всичко придобива негативни измерения.  Отнася  се  до  развитието  на  отрицателни,  цинични  нагласи  и  чувства  по отношение на пациентите.  Започва с период на личностно отстраняване и неангажираност, като защитен механизъм срещу емоционалния стрес. В крайните му прояви това се проявява като  абсолютна  апатия  към  професионалните  ангажименти,  пациентът  е  възприет  като неодушевен  предмет  и  е  повече  като  натрапник  и  дразнител.  Постепенно  вътрешното раздразнение нараства и води до неизбежни конфликти. • Намалено  лично  постижение  –  третият  аспект  на  синдрома  е  тенденция  за отрицателна себеоценка в професионален план, негативно себевъзприемане. Страдащите се чувстват нещастни и недоволни от себе си, неудовлетворени от реализцията си на работното място. Те не виждат потенциал за професионално израстване и губят вяра в способностите си.  Последствията  от  това  състояние  могат  да  бъдат  много  сериозни,  както  за  самите засегнати и техните близки, така и за организацията, в която работят (Boikov, V., 1999; Hristeva, E., 2016). Най-общо симптомите на Бърнаут могат да се разделят на три основни групи: • физически – липса на енергия, често главоболие без ясна причина, хронична умора, нарушения на съня, стомашно-чревни оплаквания; • психически – гняв, депресия, чувство на безпомощност, честа смяна на настроението, тревожност и самоувереност; • поведенчески  – умствено изчерпване, отдръпване от  близки и приятели, цинизъм, безразличие,  загуба  на  съпричастност,  разочарование.  Увеличава  се  злоупотребата  с лекарства, цигари, наркотици и алкохол. Може да се достигне до необратимо състояние или   - 235 - PROCEEDINGS OF UNIVERSITY OF RUSE - 2020, volume 59, book 8.5. до напускане на работа. Етапи в развитието на синдрома Бърнаут В специализираната литература съществуват няколко теории, описващи различен брой стадии в протичането на процеса. Тяхното представяне е полезно както за ориентиране в диагностиката и самодиагностиката, така и за предприемане на мерки за спиране на по нататъшното развитие. Развитието на синдрома според Маслач минава през три стадия: • първи стадий: етапът на разочарование и обезверяването; •  втори стадий: етап на  развитие на безотговорност, цинично отношение към колеги и пациенти;   • трети стадий: необратим, среща се много рядко. Човек изпада в безизходица и не може да управлява собствения си живот. Умствената и физическа умора присъстват трайно. Последиците са постоянни (Cenova, B., 1993). Според Американската психологична асоциация стадиите на развитие на синдрома са четири: • стадий на „меден месец“- човек навлиза с ентусиазъм в работата си и влага много енергия  и желание в нея; • стадий на „пробуждане“ - осъзнаване, отрезвяване, излъгани надежди; • стадий  на  загуба  на  тонус  в  работния  процес  –  характеризира  се  с  постоянна непреудолима умора, загуба на интерес към професията, раздразнимост, цинизъм и открития критицизъм към работодателя се демонстрират все по-често; • стадий на „пълното изгаряне“ – от няколко месеца до няколко години.  Последиците са тежки психосоматични заболявания (Stoicheva, M., Cekov, Cv., 2011; Hristeva, E., 2016). Професията на медицинската сестра и акушерката е в тази група рискови професии, при  които  се  получава  синдрома  на  изгарянето.  Всеки  работен  ден  на  здравния професионалист преминава в много близък контакт с хора, най-вече с пациенти, които се нуждаят от грижа и внимание. Под влияние на болестта, дискомфорта и болките често стават неспокойни, нетърпеливи, капризни. Акушерките като специалисти в здравните грижи и промоция на здравето трябва да задоволят фундаменталните нужди на пациента. Това трябва да става с учтивост, усмивка, съчувствие към проблема и това без да изразява собствените си емоции и чувства (Hristova, Ts., 2016; Hristova, Ts., 2019). Традиционно, медицинските сестри и акушерките имат малък дял при определяне на своите работни условия и относително непризнание за познанията и уменията за участие в планирането  на  грижите  за  пациентите.  Високите  изисквания  и  напрежението  поради недостиг  на  хора,  време  и  материали,  в  съчетание  с  липсата  на  социална  подкрепа  в организацията, дискриминацията на работното място, агресията от страна на пациентите и техните близки, претовареност с административни задачи, водят до свръхнатовареност и стрес. Личностните нагласи към ежедневните задължения и справянето с отговорностите и поставените  задачи  са  в  основата  за  това  дали  ще  се  стигне  до  СПИ.  Така  ако  даден специалист  е  силно  мотивиран  и  изпита  трудности  при  поставените  задачи,  той  ще  се мотивира и ще даде всичко от себе си, това може да няма никакви прояви на професионално изпепеляване. Обратно е обаче при по-слабо мотивираните - при такива хора ще има веднага поведенчески симптоми. Подкрепата от близки и приятели, колеги е много важен момент за справяне  със  ситуацията.  Тези  фактори  насърчават  убеждението,  че  принадлежи  към социална общност от хора, които го обичат и подрепят. Именно със социална подкрепа някои хора успяват успешно да се справят със стреса (Georgieva D., Koleva G., Hristova I., 2016). Д. Георгиева и Г. Колева в свое проучване отчитат, че разнообразието от проблеми, тежкото  положение  и  понякога  липса  на  перспектива  от  лечението,  както  и  среща  със смъртта са част от сресовите фактори, поради които повечето стажанти не желаят да работят в сферата на палиативни грижи (Georgieva, D., Koleva, G., 2016). Някои от симптомите при синдрома Бърнаут и депресия са много сходни, но тук трябва да се направи разликата, че когато човекът е извън работната среда и примерно отпочива по приятен за него начин, симптомите изчезват. При хора с депресивни епизоди независимо от   - 236 - PROCEEDINGS OF UNIVERSITY OF RUSE - 2020, volume 59, book 8.5. обсотятелствата, заобкалящата го среда и хора симптомите не изчезват (Achkova, M., 2001; Georgieva, L., Laleva, K., Cvetkov, L., 2014; Georgieva, L., Popova, S., Stoeva, K., Toncheva, S., 2008; Angelova–Barbolova, N., Konstantinova, D., Georgieva, D., 2017).   ИЗВОДИ  В този доклад се поставя значим за практиката проблем, който засяга последствията от синдрома на професионално изчерпване и начин за справяне с него. Бърнаут се разглежда през  един  специфичен  за  работата  в  организациите  проблем.  Основните  стратегии  за справяне с професионалното  прегряване могат  да бъдат: промяна на условията на труд, смяна  на  работното  място,  личностова  промяна  чрез  повишаване  на  личния  капацитет, балансиране между работа и почивка, професионална психическа помощ за облекчаване на напрежението, терапия за промяна и преоценка на приоритетите и условията на начина и техника за релаксация, тренинги за справяне със стреса и бърнаута. Запознаването  с  новостите,  предоставянето  на  възможности  за  обучение  и квалификация, овладяването на повече роли, дават път на креативността, създават чувство за значимост, съпричастност и увереност, че всеки има възможност да контролира случващото се в живота му. Точно по такъв начин е необходимо да действа успешния мениджър. При всички случаи трябва да се стимулира и развива взаимната подкрепа в трудовия колектив. Когнитивните умения и самочувствие на работното място също са много важни. Когато специалистът е уверен в знанията и уменията, когато има любопитсво към нови знания и умения,  последващи  обучения  и  подкрепа  от  работодателя  може  да  е  превенция  за развитието на синдрома. Важно е да има признаване на всичко това и да не се чувства некомпетентен и потиснат. За да се избегне прегаряне, индивидът и организацията трябва да работят  в  тясно  сътрудничество.  Ако  болничното  заведение  и  ръководство  разпредели отговорностите според длъжностната характеристика, регулярно организира работни срещи за изясняване на организационни процеси, решава възникнали трудни ситуации с пациенти и организира обучение за справяне със стресовите ситуации на работното място – точно такива мерки може да са превантивни за възникването на синдрома Бърнаут.  