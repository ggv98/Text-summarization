 ВЪВЕДЕНИЕ Образованието е част от живота на всеки един човек, независимо от неговият етнос, социално-битова и културна среда. То е многостранен процес и не включва само знания за определени компетенции в определени области, а формира интелект, култура, ценностна система, нравствени качества, характер и много други качества за развитието на личността. За съжаление все още има етноси и групи от съсловието в обществото ни, на които им е трудно да се интегрират и приспособят и да получат достъп до образованието, въпреки усилията  на  обществото,  които  се  полагат. Такъв  е  ромският  етнос  с  неговата  култура, традиции, вярвания и убеждения и в днешно време. Българското  общество  днес  стана  многоцветен  калейдоскоп  от  различни  етноси, релогии и националности. Взаимосъществуването на българи, турци, роми, арменци и др. се регулира  от  много  писани  и  неписани  правила  и  от  желанието  за  сътрудничество  и безконфликти взаимоотношения. Въпреки това съществуват някои социо-икономически и психологически затруднения, които правят интеграцията на ромската общност и нейното обучение  нелека  –  предразсъдъци,  стереотипи на  различните  етнически  групи,  социална изолация и т.н. Според Модела за развитието на интеркултурната сензитивност  (Bennet, 1986)  ние  все  още  се  намираме  на  стадия  на  етноцентризма,  макар  и  в  общественото пространство да се изказват отделно етнорелативистични идеи за приемане и толерантност към различните с разбиране на тяхната етнокултурна среда (Alipieva, 2014). Формирането на толерантност  е  продължителен  процес,  който  се  управлява  от  няколко  институции  – правителство, медии, неправителствени организации, социално-педагогически заведения и др., като трябва да бъде една от основните цели на съвременното българско образование през следващите години.  18  Докладът  е  представен  на  студентската  научна  сесия  на  07.05.  2020  г.  в  секция  Педагогика  и психология с оригинално заглавие на български език: ОБРАЗОВАТЕЛНА ИНТЕГРАЦИЯ НА УЧЕНИЦИТЕ ОТ РОМСКИ ПРОИЗХОД.   - 98 - PROCEEDINGS OF UNIVERSITY OF RUSE - 2020, volume 59, book 6.5. ИЗЛОЖЕНИЕ Фактори  за  отпадане  на  учениците  от  ромски  произход  от  българската образователна система Според изследване на Министерство на образованието и науката 10,5 % от всички ученици в българските училища са от ромски произход. Този процент варира в различните степени на образованието – от 12 % в първи до 1% в дванадесети клас. Образователното ниво на ромското население е най-ниското в страната. Близо 43 % от всички ромски ученици отпадат от системата на образованието през прогимназиалния етап, като повечето от тях са момичета. Те спират да ходят на училище преди момчетата, защото или помагат вкъщи при отглеждането на многобройното семейство или се омъжват рано. Това обаче крие сериозен риск от социална изолация, маргинализация, ранни бракове и бременност, престъпления и др. (Илиева, 2013, Томова, 2007; Тоцева, 2010). Проблемите при привличането  на подрастващите от  ромски произход в училищата произтичат от различни фактори (Ръководство за работа със семейства от ромски произход за постигане на успех на децата им в училище, 2012): 1.  Социо-икономически фактори: -  Бедност. Тя е една от основните причини за дезинтеграцията на ромските деца и юноши в училищата. Много често семействата нямат достатъчно финансови средства, за да закупят необходимите учебници и учебни помагала, екипировка и др., дори и дрехи и обувки, с които децата да ходят на училище;  -  Безработица  или  ниско  ниво  на  заетост  на  родителите.  Те  водят  до  бедност  и невъзможност за посещение на училището; -  Вътрешна и външна миграция. Тези семейства често се местят от едно населено място в друго в страната или някой от родителите работи в чужбина, което води до намален родителски капацитет за справяне с нуждата за подкрепа на образованието на децата;  -  Липса на необходимите документи за регистриране на учениците в училище; -  Локация. Кварталът или общността, в която живее подрастващият, оказва значително влияние  върху  посещаемостта  на  училището.  Колкото  повече  е  маргинализиран кварталът, другите семейства в него не пускат децата си на училище, толкова е по-голяма вероятността децата от конкретното семейство също да не посещават учебни занятия;  2.  Културални  и  психологически  фактори  –  влияние  върху  ранното  отпадане  на учениците  от  ромски  произход  имат  някои  вярвания  и  нагласи  у  ромите  към училището и учебния процес: -  Взаимно недоверие и предразсъдъци между ромските семейства и учителите; -  Непознатост и тревога относно училищата, които за повечето семейства са „непозната територия“; -  Ниска мотивация за обучение у ромските ученици; -  Липса на модели за идентификация в училищата – повечето от учениците от ромски произход се идентифицират със значими за тях фигури в семейството или в тяхната общност, които обаче често нямат добро образователно ниво и не са посещавали училище. Когато учениците започнат да се идентифицират с модели извън общността или пък някой в семейството им е успял да постигне висок социален статус чрез обучение и завършване на средно или висше образование, тези отрицателни нагласи към училището изчезват в семейния модел (Алипиева, 2006); -  Проблеми при работата с ученици с нисък социален статус.      - 99 - PROCEEDINGS OF UNIVERSITY OF RUSE - 2020, volume 59, book 6.5. 3.  Недостатъци на училищната система: -  Училищната  система  е  недобре  подготвена  за  мултикултурно  образование  и възпитание; -  Учителите нямат  необходимите знания и  умения за  работа  с  различни  етнически групи. Българските училища и учебният процес в болшинството случаи е планиран за обучение с хомогенни по етнически състав и способности ученици. Различието често се възприема като трудност, а не като особеност, която може да обогати учениците; -  Наблюдават  се  разнообразни  форми  на  сегрегация  и  дискриминация  на  ромските ученици в училищата. Посочените по-горе фактори генерират проблемите в обучението и възпитанието на ромите,  голям  брой  неизвинени  отсъствия  или  пълно  отпадане  от  училище,  формално провеждане на учебните занятия в учебните институции в сегрегираните квартали и ниска професионална квалификация на ромското население (Алипиева, 2014).  Образователна интеграция на подрастващите от ромски произход Тези трудности накараха правителството да приеме специални регулации и мерки на национално и регионално ниво, които да помогнат на българските училища да провеждат специални програма за мултикултурно образование и редуциране на ранното отпадане на ромските ученици. Под влияние на стратегическия план „Европа 2020“ и Рамковата програма за  намаляване  на  бедността  на  Европейския  съюз,  българското  правителство  разработи редица  документи  и  стратегически  планове  за  привличане  на  ромските  семейства  в българското образование. Включването на ромите в самото образование започва през 1946 г., От тогава досега се работи  изключително  много  в  тази  насока.  За  целта  са  изготвени  много  стратегии, програми,т ърсят се иновативни методи и начини на работа за интегриране на ромските общности не само в образованието, а във всяка една сфера от живота ни,които до този момент  дават  изключително  добри  резултати.  Една  от  тези  стратегии  е  „Национална стратегия  на  република  България  за  интегриране  на  ромите  (2012-2020),  според  която главната цел е: „..Обхващане и задържане на ромските деца и ученици в образователната система,  осигуряване  на  качествено  образование  в  мултикултурна  образователна  среда”. Необходимо е да се осигури и гарантира правото на равен достъп до качествено образование чрез  интеграция  на  ромски  деца  и  ученици,  да  се  наблегне  на  толерантността,  да  се съхранява и развива културната идентичност на деца и ученици от ромски произход,още от детската градина и по-нататък,да се привлекат и родители и педагози в целият образователен и интеграционен процес. Заедно с Министерството  на образованието  и науката, Център „Амалипе”, който  е изцяло насочен към ромските проблеми, работи не само за образованието на ромите, но и за цялостното им интегриране във всички сфери от социалният живот, се разработват различни програми  с  цел  приобщаване,приемане  и  толериране  на  ромите.  Такива  програми  са например:  „Интеркултурно  образование  като  средство  за  превенция  на  отпадането  от училище”; ”Педагогическо взаимодействие в мултикултурна среда”; ”Работа с родители” и много други. Създаден е и национален план за действие по инициатива на „Десетилетие на ромското включване 2005-2015г.”, които работят заедно с различни министерства – култура, здравеопазване,  образование,  развитие  и  благоустройство,  социалната  политика,  на вътрешните работи и т.н., които са изцяло съобразени с насоките на Европейския съюз, ООН и други организации - „Център за междуетнически диалог и толерантност „АМАЛИПЕ’”;” Стратегия  за Образователна интеграция на деца и ученици от  етнически малцинства” и много други, които имат за цел да обхванат всички ромски подрасващи, техните семейства за цялостното им интегриране в обществото като пълноценни граждани. Препоръките на Консултативния комитет по прилагането на Рамковата конвенция за националните малцинства са в няколко посоки: а) Мултикултурност на учебното съдържание, планове и програми;   - 100 - PROCEEDINGS OF UNIVERSITY OF RUSE - 2020, volume 59, book 6.5. б) Мултикултурни и интеркултурни учебници и учебни помагала. Според комитета по прилагането  на  РКЗН.  Мерките  в  тази  насока  не  трябва  да  бъдат  ограничавани  до географските райони, населени с малцинства; в) Мултикултурност и интеркултурност на подходите за включване на майчините езици при изучаване на учебното съдържание. Според Й. Нунев: „Основните предизвикателства пред образователната интеграция на ромските деца са в областта на: •  създаване на механизми за включване и участие в системата на задължителното обучение на ромчетата точно толкова, колкото е и участието на не-ромските деца в тази система; •  създаване на условия за равен достъп до качествено образование на всички ромски деца на входа на образователната система;  •  преодоляване на обособеното образование само на ромски деца в отделни училища и последващата им адаптация и еманципация в мултикултурна среда;  •  извеждане от помощните училища на децата и учениците от ромски произход, които не  отговарят  на  изискванията  за  прием  в  тях,  и  осигуряване  на  обучение  в общообразователни училища;  •  активно участие на ромските деца в процеса на взаимната социализация с неромски деца, обучавани под един училищен покрив;  •  преодоляване на ранното отпадане от училище; •  опазване на етнокултурната им идентичност и противодействие на асимилационни и дискриминационни тенденции при обучение в условията на мултикултурна среда.” (Нунев, 2009, стр. 63). Понятията"интеркултурно образование" и "образователна интеграция" се появяват през 90-те г. на ХХ в., когато се задава въпроса за използването на майчиния език в училищата и на публични места, и с опитите за либерализиране на образователното законодателство по отношение на етническите малцинства. Терминът „интеграция“ (от лат. integration - процес на  обединяване  на  едно  цяло  на  определени  части  или  елементи)  в  училищата  е "институционален процес на обединяване между образователни субекти, които са носители на културни различия, в рамките на обща образователна среда за удовлетворяване на еднакви образователни стандарти" (Нунев, 2009). Интеркултурното  образование  според  различните  автори  включва  насоченост  на образователните практики на различни звена с цел хармонизиране взаимоотношенията на хора  от  различни  етноси  в  класната  стая  и  обогатяване  психичния  живот  на  децата  с другостта: ✓ "процес,  в  който  се  култивират  способности,  умения  и  качества  за  взаимно разбиране  на  културите...."проводимостта"  на  културата,  която  превръща чуждото в свое чуждо" (Коприванов, 1992); ✓ "образование, което работи за хармонизиране на отношенията между културните идентичности" (Макариев, Грекова, 2002); ✓ "образователен  процес,  в  който  участниците,  представители  на  разнообразни етнически,  религиозни,  расови  и  социални  групи  и  съобразно  своите институционални  роли,  традиции  и  интереси,  работят  кооперативно,  в  дух  на взаимозависимост и взаимно уважение, необходими за обединяването на страната и  света...то  е  образование,  за  което  интеркултурността  е  философия  - възприемането на всички култури в процеса на комуникация като такива, каквито са, и развитие на взаимно обогатяващи се акултурационни процеси. То е движение на образователни реформи, насочено към изменение на образователната среда ... - ценности,  правила,  учебни  планове  и  материали,  организационна  структура, методи  и  организационна  политика...институционализирана  философия,  която подчертава  важността,  закомерността  и  виталността  на  етническото  и   - 101 - PROCEEDINGS OF UNIVERSITY OF RUSE - 2020, volume 59, book 6.5. културното образование в живота на индивидите и групите; политика и методи, които демонстрират уважение към културното многообразие "(Иванов, 2002№. Сред базовите основополагащи ценности на интеркултурното образование са: ✓ Отрицание и активно противостоене на расизма, сегрегацията, национализма. ✓ Равенство и отрицание на неравенството – признаване и отстояване на равенството в правата на всички хора, вкл. в сферата на образованието. ✓ Внимание  и  уважение  към  културата  на  „другите“,  и  в  частност  на  етно-лингвистичните им потребности. ✓ Внимание и уважение към идентичността на децата. ✓ Емпатия – развиване на индивидуална чувствителност и на разбирането на другите; съпреживяване на емоциите, чувствата и мислите им. ✓ Солидарност и съвместно действие за изграждане на по-хуманно общество. От  началото  на  демокрацията  са  предприети  редица  образователни  инициативи  за постигане на интеркултурно образование и образователно включване на ромските ученици. Във  Фигура  1  представяме  някои  добри  практики,  които  стимулират  междукултурните ценности и включването на децата от ромски произход в училищата. Интеркултурното  образование  е  свързано  с  търсене  на  различни  подходи  в  целия образователен процес от страна на педагози, родители, ученици и всички, които са свързани с него. Важно е да се запази идентичността на ромите и в същото време да се приобщят към съвременната образователна система. Квалификацията на педагозите, запознаването им с иновативни методи и средства е важна за подготвеността за интеркултурното обраозвание. В самите училища се създават задължителни избираеми или свободно избираеми предмети като например изучаване на” Фолклор на етносите в България–Ромски фолклор”, програма която се реализира от 2002/2003 г.и има за цел да предизвика интереса на всички деца в класа,не само на ромите. Така децата се научават на толерантност, търпимост и взаимно уважение  един  към  друг.  Обръща  се  внимание  на  празниците,които  празнуват  ромите, приказки, легенди, песни. Интересни са и програмите за насърчаване„Аз мога”,”Аз искам”. Работи се и в посока за обучаване на медиатори-учители не само в началния етап,но и в прогимназиален  и  гимназиален.  Съвместно  с  Министерство  на  Образованието  се  правят проекти за т.нар.” иновативни училища”- чрез нови методи на преподаване, разнообразни игри, разработване на нови планове на преподаване да се постигнат знания, умения, които ще послужат  за реализацията на децата, да се включат  и родителите в образователният процес. Стимулират се извънкласните дейности, правят се групови проекти на различна тематика. Насърчава се творческите прояви, възможността за изява, търсят се заложби и таланти в самите деца, поощрява се развитието им. Педагозите имат за цел да научат децата, че  независимо  от  цвета  на  кожата,  начина  на  говорене,  различните  битови  и  социални възможности,  децата  в  училище  учат  заедно,  възпитават  се  в  толерантност,  търпимост, придобиват  знания  и  умения  по  един  и  същ  начин.  Даването  на  пример  за  успели  и реализирани личности от ромския етнос са допълнителна мотивация на децата.    - 102 - PROCEEDINGS OF UNIVERSITY OF RUSE - 2020, volume 59, book 6.5. Стратегически  Образователни  Добри рамки политики практикипредставяне на другостта в учебното съдържание, планове и програмиобучение по майчин езиксвободно избираеми предмети за различните мултикултурно образованиерелигии, история и фолклор на ромското населениеполитики , съвместно с община, МКБППМН, ОЗД за привличане на отпадащите ученицитренинги и интерактивни форми на работа, обучаващи в национални и регионални премахване на стратегически плановепредразсъдъците и повишаване на толерантносттамеждуинституционални механизми, стимулиращи включеността на образованието на ниво "община"политики, стимулиращи образователните стратегии в  ромски фестивалиобщността Фиг.1. Политики за образователна интеграция на ромските учениц   - 103 - PROCEEDINGS OF UNIVERSITY OF RUSE - 2020, volume 59, book 6.5. ИЗВОДИ Комуникацията, мотивацията, желанието за интеграция и приобщаване на ромският етнос са водещият фактор за постигане на целта - получаване на образование и реализация на ромите. Това става  чрез различните подходи, програми и участието  на всички нас като членове на едно общество, в което живеем заедно без предразсъдъци и предубеденост.  