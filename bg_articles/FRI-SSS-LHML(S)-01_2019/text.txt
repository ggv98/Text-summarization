 ВЪВЕДЕНИЕ В древногръцката философия  калокагатията е хармонично съчетание между физически и духовни  достойнства – идеал за възпитанието  на човека-гражданин.  Хармонията  между вътрешния и външния  свят (микро и макро космоса) на човека бива видима в единството на  физическа красота, духовни способности, благородство, богатство и води до … мъдрост. Калокагатия (на старогръцки:  καλοκαγαθία, от καλὸς καὶ ἀγαθός,) е термин, използван  в античната етика, съставен от две прилагателни  (καλός (прекрасен)  и ἀγαθός (добър), което превеждаме като нравствена красота. Понятието е особено актуално за античната философия от    класическия  етап  в    развитието  на  културата  на  Древна  Елада  (Сократ,  Платон, Аристотел). Свързва се с елинската „пайдейя“ (понятието за култура в съзнанието на древния елин; вид изкуство; гръцката образователна система). Най-старият запазен текст, в който се обяснява калокагатията е легендата за седемте мъдреци, разказана от Солон.  Калокагатията  е  едновременно  социално-политически,  педагогически,  етически  и естетически идеал. Човекът – носител на калокагатия, е идеалният гражданин на полиса, който се стреми към осъществяването на колективните цели на гражданското общество и е способен да ги реализира. Идеалът за калокагатия лежи в основата на идеала за хармонично развитата личност, характерен за културата на Ренесанса.  А. Ф. Лосев обяснява термина калокагатия, сравнявайки го с кентавър – „Калокагатията е  етико-естетическо  понятие. Така  както  представата за  човека-кон е  можело да съществува във времената на митологичната древност, така и представата за човек, който е „прекрасно-добър“ има значение само за класическата епоха на Древна Елада, когато е налице синкретично възприемане на етиката и естетиката“ [1].                                               1 Докладът е представен на Научна конференция за студенти, докторанти и млади учени „Младеж, наука, иновации“, проведена във Филиал-Силистра на Русенския университет, на 17.05.2019г., с оригинално заглавие на български език „Калокагатията – минало и настояще“. - 9 -  58th Science Conference of Ruse University - SSS, Bulgaria, 2019  Терминът  калокагатия се тълкува  по  различен  начин  през  различните  периоди  от социално-историческото  развитие  на  античното  общество  и  зависи  от типовете  мислене. ПИТАГОРЕЙЦИТЕ  я  възприемат  като  външното  поведение  на  човека,  зависещо  от „вътрешните“ му качества. Старинно-аристократичното  разбиране за калокагатия е присъщо на ХЕРОДОТ, който свързва понятието  със жреческите традиции.  ПЛАТОН, който свързва калокагатията с войнската  доблест, обяснява същата с произхода  на човека  – днес бихме казали „с генетичните му предимства/обременености“.   С развитие на античното  индивидуално  (не родово) стопанство, терминът калокагатия започва да бъде използван за обозначаване на усърдните и успели стопани (днес бихме казали успели  предприемачи),  а  в  сферата  на  политическия  живот  терминът  се използва  като съществително нарицателно  за умерените демократи.  В края на V в. пр. н. е. с появата на СОФИСТИТЕ, терминът калокагатия започва да се употребява  за характеристика  на ученост и  образованост.  Ксенофонт, Платон и Аристотел възприемат  калокагатията  философски  –  като  хармония  на  микро  и  макро  космоса. Хармонията прави човека мъдър и го води до калокагатия.  С  развитието  на  индивидуализма  и  психологизма  в  ЕПОХАТА  НА  ЕЛИНИЗМА, калокагатията  започва  да  се  тълкува  не  като  природна  даденост,  а  като  резултат  от образованието и възпитанието на човека (елинската „пайдейя“),  което я превръща в етическа категория.  Като ИДЕАЛ ЗА ФИЗИЧЕСКО И НРАВСТВЕНО СЪВЪРШЕНСТВО   калокагатията  намира отражение в изкуството – в частност в творчеството на Фидий и Поликтет (V в. пр. н. е.), в поезията и особено в трагедиите на Софокъл. (ок. 496— 406 пр. н. е.).  ИЗЛОЖЕНИЕ В литературата на Древна Елада са на почит външната хубост и сила за сметка на съзерцателната способност на ума да открива красотата в абстрактното (Платон).  Боговете в елинския  пантеон  са представени с исполински  тела и сила, но с човешки слабости. Много често се зараждат кавги помежду им и действията им въобще не отговарят на техния статус. И понеже философските трудове на Платон са достъпни за по-малка група хора, докато  митологията  е  предназначена  за  народа,  масовия  възглед  за  образец  си  остава външната, физическата красота. Поколението на героите се съ-творява от „кентавро“ връзката между божество и човек. Затова децата, плод от тази връзка, винаги са физически и нравствено красиви.  За елините, за да е осъществен идеалът за съвършен човек, той трябва да бъде в духовен план добър и благ, а във физически – красив и атлетичен. Според древните ВРЪЗКАТА Е БИЛА НЕОТМЕНИМА МЕЖДУ ДВЕТЕ, ТЪЙ КАТО АКО ВЪТРЕШНО СИ БЛАГ, ТОВА ЩЕ  ПРОЛИЧИ И  ОТВЪН. По  същия  начин,  ако  си  красив  външно,  това означава,  че притежаваш положителни  качества на характера.  В Омировия епос „Илиада“ и „Одисея“ тази представа е ясно изразена. Ахил, който е смел воин, жадуващ за слава, се възприема като физически красив, макар и никъде в „Илиада“ да няма портретна характеристика на героя. За него знаем, че е бързоног и гневлив,  т.е. има много силен агон. Агонът е необходима добродетел за война. Както беше посочено по-горе, според  Платон, войнската доблест и чест е израз на калокагатия. Вероятно затова във всички екранизации  на Омировия епос ролите на Ахил и Одисей се възлагат на атлетични и красиви актьори.  От друга страна царят на Микена – главнокомандващият ахейските войски Агамемнон, има типичния  за античния  владетел хюбрис – той е надменен. Надменността му го кара да лиши  Ахил  от Бризеида  и по този  начин  дълбоко да засегне войнската  доблест и чест на мирмидонеца,  защото  девойката  му  е  дадена  при  разпределяне  на  плячката.  Тя  е доказателството, че ахейската войска признава  на Ахил,  че е „по-по-най“  от всички войни, обсаждащи 10 години Троя.  - 10 -  58th Science Conference of Ruse University - SSS, Bulgaria, 2019  Хектор, наричан „любимият герой на Омир“ от епоса за Троянската война единствен се приближава  до  представата  на  елините  от  епохата  на  Класиката  за  човек,  достигнал калокагатията – той е красив, атлетичен мъж, самоотвержен защитник на родния град и нежен баща и съпруг, т.е. прекрасен и добър едновременно. Менелай – съпругът на Хубавата Елена, който според Омировите химни  моли брат си Агамемнон да оглави войските, които трябва да му върнат жената, открадната от Парис, остава в сянката на Ахил и Агамемнон. Царят на Спарта обаче носи Платоновата калокагатия у себе си – той има благороднически  произход,  държи на дадената дума - след сватбата му с Елена, присъстващите са се договорили  да му помогнат (ако някой друг кандидат, не взел участие в сватбеното състезание, отвлече Елена)  да си върне съпругата. В епоса за Илион  е описан епизод,  в който Менелай  предизвиква  на двубой Парис (традиция в античността – Давид и Голиат  от  Стария  завет)  с  уговорката  –  победителят  взима  Хубавата  Елена  и  войната приключва.  Този  епизод  индиректно  напомня,  че Менелай  не  е страхлив,  но  и  не  обича излишното  кръвопролитие,  плячкосването  на градове, живота по време на война. Ако през геометричната  епоха  някой  можеше  да  мисли  за калокагатия,  Омировите  герои  биха  я притежавали,  защото всеки един от тях е сътворен, за да бъде образец за подражание. В епохата на класиката в Древна Елада стават съществени промени  в т.н. обществено-политически  живот, който излиза от рамките на рода и всичко важно за човеците се случва в полиса.  «Атинската робовладелска демокрация – първата хуманистична епоха в историята на човечеството, кратката хармония на атинското общество, намира естетически покой в делото на Софокъл“ (Б. Богданов) [2]. Това твърдение няма само метафоричен смисъл. Между атинската демокрация и творчеството на Софокъл връзките са по-преки  и по-ясни,  отколкото между Есхил и Софокъл. Отчитането на скрития смисъл на формите и настроенията, може да открие в драмата на Софокъл всички значителни обществено-психологически проблеми на  Перикловата епоха. Затова вярната  представа  за  същностните  страни  на  тази  епоха улеснява историческото разбиране на Софокъл. Как политическата система става литература? Защо историята на атинската демокрация дава вечен плод в Софокловата «Антигона»? В една кратка епоха  на политическо  равновесие  по думите на Перикъл  в негова реч, предадена в историята на Тукидид, хората не се ценят по имущественото си положение, а по своите способности и по услугите, които могат да окажат на държавата. В това трябва да се търси изворът на оптимизма и вярата в човека. Те естествено се появяват там, където личните и обществените интереси съвпадат, където гражданите усещат социалната общност като реалност, която им принадлежи.   „По времето на Перикъл гражданинът се чувства свободен в частния си живот, между него и държавата съществува търпимост и разбирателство. Тази хармония на лична свобода и обществен дълг, органичното единство на гражданин и колектив се изявяват като естетически идеал в хармонията и умереността на изкуството на Перикловата епоха. Скрепеност, единство на форма и съдържание, задълбоченост и примирителност, целенасоченост и обществена осмисленост, стремеж към съвършенство – КАЛОКАГАТИЯ - това са характерните черти на стила на гръцката класика.“ [3] Новото  третиране на  човека в изкуството  обаче изразява и  един  тревожен  процес  в общественото  съзнание  на  демократична  Атина.  Още  късните  герои  на  Есхил  правят впечатление със своята индивидуализираност, с малките си грижи.  Това вече е възможно, тъй като в свободното  разбирателство с демократичната държава човекът започва да се възприема  като  носител  на  характер.  ТРАГЕДИИТЕ  НА  СОФОКЪЛ  ОТРАЗЯВАТ НОВОТО  РАЗБИРАНЕ ЗА  СВОБОДАТА  НА  ЛИЧНОСТТА,  но  в  същото  време  с религиозната  си  идейност  се  противопоставят  на  процеса  на  прекаленото  отделяне  на индивида  от  човешката  общност.  Софокъл  предусеща  и  вижда  по-късно  с  очите  си крушението на демократичната хармония между гражданин и колектив. - 11 -  58th Science Conference of Ruse University - SSS, Bulgaria, 2019  Кратката хармония  на атинското  общество намира  своя форма  в аристократичната идея за хармония на дух и тяло. Невъзможността да се съхрани тази хармония, болката от ограничеността  на активния  граждански  дух  събуждат трагическия  заряд на  Дионисовата драма.  Софокъл високо цени свободата на човека и вярва в силата на човешката природа. Неговият идеализъм  се проявява  особено  в стремежа ДА СЪЗДАВА ХОРАТА ТАКИВА, КАКВИТО ТРЯБВА ДА БЪДАТ, както казва Аристотел в «Поетиката». Но Софокъл има съзнание и за ограничеността на човешките възможности. Голямата тема на неговата трагедия е изменчивостта и непостоянството на човешката съдба, трагедията на героя, когато достига до знанието за тази сила, по-висока от човека.  «Няма на света щастливи» - е лайтмотивът на Софокловата трагика. Но щастието не е игра  на  боговете  и  случая.  Съществува  ВРЪЗКА  МЕЖДУ  ЧОВЕШКАТА  ПРИРОДА, СЪДБАТА И СТРАДАНИЕТО. Причината за нещастието е в надменността на човека, в пренебрегването на божествените закони, в прекалената активност и неумерена свобода. В МЯРКАТА на  недеятялното  благоразумие  човек може да избегне  ударите  на съдбата. Неговият  трагичен  герой  се издига  в  неумереността  и  неблагоразумието,  в конфликта  и гордостта. И само в тази благородна неумереност човешката природа разкрива същността си. Само в трагедията може да се прояви героизъм. Само в нещастието човекът на Софокъл може да покаже своята морална сила и да достигне сладостната висина на съвършенството Днес от повечето хора за успял човек се смята този, който е успял да създаде семейство, намерил  си  е  доходоносна  работа,  гради  кариера,  живее  в  голяма  къща  или  обширен апартамент,  има  верни  приятели,  готови  да  му  помогнат  във  всяка  трудност.  Въпреки  този  образец  обаче,  сред  младите  хора  по  света  се  наблюдава  заплашително изместване в тяхната ценностна  йерархия. Много от тях гледат да се отделят възможно най-рано от родителите си, не признават брака, стремят се към бохемски живот. За тях свободата е да правят каквото си искат и то често без последствия. В България ставаме свидетели на голяма част от младите са не искат да учат или работят. Това обезценяване на образованието довежда до криза в страната.    В противовес на днешното поколение,  образованието винаги е стояло на пиедестал в ума на  консервативния  българин.  Хората  са били  оценявани  не  според  тяхното  имуществено положение,  а според тяхната способност да бъдат полезни на държавата. Един учител е много по-полезен  като човек,  който  обучава бъдещи кадри,  отколкото  като собственик на къща, плащащ данък за нея. Въобще, за българина образованието е било основна ценност и много се е уважавало като обществено постижение.  В него битува вярването, че образованият човек е не само почитан сред хората, но и добър и примерен гражданин на общността.  ИЗВОДИ Не винаги красотата означава външна хубост и не трябва да я търсим само в нещата, до които можем да се докоснем с поглед, а трябва да се опитаме да я откриваме в нещата, които не са видими за очите, а само за душата. Много често красотата е скрита и не може да се долови само с поглед, както се казва „всичко най-хубаво е невидимо за очите”, ето защо трябва да се научим да виждаме и оценяваме нещата и хората не по това, което виждаме, а по това, което всъщност са, да се научим да гледаме през тях, т.е. да виждаме с душата си. Защото един човек може външно да е много красив, но под тази красота да се крие същността на лош, лицемерен, егоистичен човек и обратното, не чак толкова на пръв поглед привлекателен човек, може да се окаже истинско съкровище. Именно заради това трябва да се научим да виждаме през очите на душата си,  защото не винаги  външната красота означава духовна  красота. Очите често могат да ни подведат, но очите на душата ни не биха ни подвели,  защото те виждат нещата такива, каквито са в действителност  и дават вярната оценка. До вътрешната красота могат да се докоснат само тези, които притежават нужните  сетива за нея. Истинската красота, това е вътрешната красота и ние няма как да я видим с просто око, няма как да я докоснем с ръце, - 12 -  58th Science Conference of Ruse University - SSS, Bulgaria, 2019  можем само да я усетим и да я почувстваме със сърцето и душата си. Само истински добрите хора могат да усетят тази красота, защото красотата означава добро, а доброто се крие вътре в нас. Истинската красота е не видима за очите, тя е достижима единствено и само за сърцето.  