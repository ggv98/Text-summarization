 ВЪВЕДЕНИЕ Установено е, че вътреочното налягане (ВОН) се повишава с увеличаването на възрастта (Åström, S., Stenlund, H., Lindén, C., (2014). Възрастта и повишеното вътреочно налягане са основен рисков фактор за развитието на глаукома (McMonnies, C.W., (2017). В последните години се наблюдава повишаване на ВОН и в по-млада възраст. Повишеното вътреочно налягане може да се наблюдава при първична или вторична глаукома, Синдром на повишеното вътреочно налягане и др.  В световен мащаб съществуват малко изследвания за епидемиологията на глаукома и повишено  ВОН  (Marx-Gross,  S.,  Laubert-Reh,  D.,  Schneider,  A.,  2017).  Големите епидемиологични  проучвания  са  изследвали  предимно  разпространението  на  глаукома  в изследвана популация, без да се отчита възрастта на пациентите. Поради тази причина не могат да се правят заключения относно разпространението на глаукома в млада възраст (Mitchell P, Rochtchina E, Lee AJ, Wang JJ. (2002); Mitchell P, Smith W, Attebo K, et al. 1996). Целта на настоящето проучване е епидемиологично изследване на вътреочното налягане при здрави студенти в млада възраст.    31 Докладът е представен на студентската научна сесия на 19.05.2021 г. в секция „Здравни грижи“  с оригинално  заглавие  на  български  език:  ЕПИДЕМИОЛОГИЧНО  ПРОУЧВАНЕ  НА  ВЪТРЕОЧНОТО НАЛЯГАНЕ ПРИ СТУДЕНТИ.   - 177 - PROCEEDINGS OF UNIVERSITY OF RUSE - 2021, volume 60, book 8.5. ИЗЛОЖЕНИЕ Терминът  очна  хипертензия  обикновено  се  отнася  до  всяка  ситуация,  при  която налягането в окото, наречено вътреочно налягане, е по-високо от нормалното (Bell, J.A., Graham, L., 2020). Очна хипертензия се дефинира, когато налягането в окото надвишава 21 mm/Hg.  Прието  е  за  нормално  ВОН  със  стойности  от  16-21  mm/Hg.  Повишаването  на вътреочното налягане (прогресиращо с възрастта, въпреки че може да се дължи и на други нарушения или причини) е основният, модифицируем рисков фактор за развитие на глаукома. При Синдром на повишено очно налягане, се наблюдава повишено ВОН, но без засягане на зрителния нерв. При различните видове глаукома зрителният нерв е засегнат, но ВОН може да е с нормални или повишени стойности. Повишеното ВОН се причинява от ннарушение на дренажната система на вътреочната течност. Когато тя не се оттича правилно поради различни причини, балансът между  вътреочната  течност,  произведена вътре в окото и отделената вътреочна  течност  се  нарушава,  което  води  до  повишаване  на  вътреочното  налягане (обикновено постепенно, въпреки че може да бъде и внезапно) (Institut de microcirurgia ocular, 2018). Наличието  на  очна  хипертензия  не  означава,  че  човек  има  глаукома  и  високото вътреочно налягане не винаги води до глаукома (Olivier, M., 2020). Повишаването на вътреочното налягане често остава незабелязано при пациентите с откритоъгълна глаукома и в повечето случаи не се  проявява никакъв симптом, докато при пациентите  със  закритоъгълна  глаукома  протича  с  внезапна  интензивна  болка  и  високи стойности на ВОН. Следователно, единственият начин за откриване на очна хипертензия е чрез цялостен очен преглед, при който стойността на вътреочното налягане се измерва с помощта на тест, известен като тонометрия. (Institut de microcirurgia ocular, 2018). Оценката на вътреочното налягане, чрез използване на точна и надеждна техника е от съществено значение за диагностиката и управлението на глаукома (Dusek, WA., Pierscionek, BK., McClelland, JF., 2012).  Беше проведено епидемиологично проучване на ВОН на група от здрави студенти. Връзките с пола на участниците, не са предмет на това проучване, тъй като преобладаваща част са жени (33) и един (1) мъж. Проучването е проведено върху 34 студенти (68 очи) от катедра „Здравни грижи” на Русенски университет „Ангел Кънчев” на средна възраст 24г и 8м +- 0,7, в периода 10-17 Октомври, 2020 год., на които е измерено ВОН чрез тонометрия по Маклаков. Това е точен метод  за  измерване  на  вътреочното  налягане.  Тонометрията  по  Маклаков  е  контактен аплационен  метод.  При  него  се  наблюдава  висока  ефективност   (https://northernillinoishealthplan.com). Няколко минути преди измерването на ВОН, на участниците в проучването се поставя локален анестетик в долната конюнктивална торбичка на всяко око. От всяко око е направено по едно отчитане.  Резултати от проучването:  Съотношение между участниците с установено ПВОН и НВОНПВОН11,7%НВОН88,3% Фиг.1. Съотношение между участниците с установено повишено вътреочно налягане (ПВОН) и нормално вътреочно налягане (НВОН)   - 178 - PROCEEDINGS OF UNIVERSITY OF RUSE - 2021, volume 60, book 8.5. От извършеното изследване, представено на Фиг.1 се установи, че при 4 студенти  са налице данни за повишено ВОН, което е 11,7% от всички изследвани. Средната отчетена стойност при тях на ВОН е 23.25 mm/Hg ±0.4.При останалите изследвани, които са с нормално налягане  средните стойности на ВОН са 18.79 mm/Hg ±0.5.  262525.024232221 21,52019OD OS Фиг.2. Средни отчетени стойности на участниците с установено ПВОН, измерени в дясно око (OD) и ляво око (OS)  На Фиг.2 са обобщени данните от измерванията на ВОН само на четиримата участници в проучването, при които е установено повишено ВОН. Средната стойност на ВОН, измерено в десните очи на участниците е 25.0mm/Hg, а в левите очи средната стойност е по-ниска, близка до нормалната, но все пак по-висока - 21,5 mm/Hg.  30252015 ODOS10501 2 3 4 5 6 7 8 9 10111213141516171819202122232425262728293031323334 Фиг.3. Стойности на ВОН, измерени в двете очи на всички участници  На  Фиг.3  са  представени  резултатите  от  измерванията  на  всички  34  участници  в изследването, съответно в дясно и ляво око за всеки участник в mm/Hg. От представената диаграма прави впечатление, че при почти всички участници, стойностите на ВОН, измерени в дясно око са по-високи от тези, измерени в лявото око. Същата зависимост се наблюдава и конкретно при четиримата участника със средни стойности на повишено ВОН (Фиг.2)., както и при участниците с нормално вътреочно налягане (Фиг.4).   - 179 - PROCEEDINGS OF UNIVERSITY OF RUSE - 2021, volume 60, book 8.5. 1918,9 18,9618,818,718,618,6318,518,4OD OS  Фиг.4. Средни отчетени стойности на участниците с установено НВОН, измерени в дясно око (OD) и ляво око (OS)  ИЗВОДИ Извършените от нас изследвания са предварителни. Необходими са по задълбочени изследвания на студентите, на които е установено повишено ВОН, като периметрия, оптична кохерентна томография ОСТ, пахиметрия и др.за установяване на окончателна диагноза. От направените изследвания се установи, че се откриват лица с повишено ВОН и в по-млада възраст. Препоръчва се профилактично изследване на ВОН в по-млада възраст веднъж годишно с оглед превенция на глаукома.  