 ВЪВЕДЕНИЕ Съвременните практики в контекста на родилната грижа се отличават с пряката си зависмост от Медицината, базирана на доказателства. Научните постижения и разширените възможности, с които разполагаме в днешно време, ни позволяват обосновано построяване на алгоритмите и препоръките в този критично важен етап от човешкия живот – както за майката, така и за новороденото. Ранният неонатален период все повече се разглежда от експертите и учените в областта, което ни дава нови перспективи към значимостта му в дългосрочен план. Всичко, което се случва в този кратък, но решаващ прозорец от време, има потенциала да оформи и предопредели цялостното здраве на новия организъм и до голяма степен, и този на майката, от момента на раждането нататък. Това предоставя на акушерката изключително отговорна, но и в същото време златна възможност да подпомогне това начало и да предостави оптимални здравни грижи, които често имат пожизнен ефект върху индивидуалното здраве на диадата майка-дете.  ИЗЛОЖЕНИЕ Aнатомия и физиология на пъпната връв.  Пъпната връв, лат. funiculus umbilicalis, представлява анатомична връв, която свързва фетуса към плацентата. Тя придобива финалния си вид около 12 г.с. и обичайно, при норма, през нея преминават 2 артерии и 1 вена, които са обгърнати с Уортън-ова/Вартонова пихтия (Wharton's jelly). От външната си страна пъпната връв е тапицирана от еднопластов амнион, като непосередствено до пъпа на фетуса е покрита от кожа (Spurway et al, 2015; Hadzhiev et al, 1998). Функциите ѝ са свързани с осигуряване на кръвен транспорт от плацентата към фетуса и обратно и представлява своеобразна връзка между майката и детето. На термин пъпната връв е със средна дължина 50-60 см, за норма считаме дължина от 30 до 100 см, като  44  Докладът  е  представен  на  студентската  научна  сесия  на  27.05.2020  в  секция  Здравни  грижи  с оригинално заглавие на български език: ОТЛОЖЕНО КЛАМПИРАНЕ НА ПЪПНАТА ВРЪВ ЗА ДОНОСЕНИ НОВОРОДЕНИ – НАГЛАСИ И АКТУАЛНИ ПРЕПОРЪКИ.   - 245 - PROCEEDINGS OF UNIVERSITY OF RUSE - 2020, volume 59, book 8.5. отклонения  извън  тези  граници  се  приемат  за  патология  и  крият  потенциални  рискове. Изследване сред 368 здрави бременни жени установява промени в средния диаметър на пъпната връв: от 3.19 ± 0.40 мм в 10 г.с., през пик от 16.72 ± 2.57 мм в 33-35 г.с., до снижаване в размера на 14.42 ± 1.50 в 42 г.с. Това редуциране на диаметъра близо до термина се асоциира с намалението на водното съдържание на Wharton's jelly, която представлява мукозна съединителна тъкан, обгръщаща съдовете в пъпната връв (Spurway et  al, 2015). Умбиликалните  артерии  и  вена  не  наподобяват  останалите  съдове  на  фетуса,  тъй  като умбиликалната вена транспортира оксигенирана кръв към феталното сърце, а умбиликалните артерии връщат бедна на кислород кръв към плацентата. Стените на артериите в пъпната връв нямат външна и вътрешна еластична ламина, а адвентицията, която е характерна за другите  артерии,  при  умбиликалната  е  заменена  от  мукозна  съединителна  тъкан. Умбиликалната вена има удебелен мусклен слой с припокриващи се циркулярни, надлъжни и напречни мускулни влакна и вътрешна еластична ламина (Spurway et al, 2015). Обичайно инсерцията е централна или леко ексцентрична (Hadzhiev et al, 1998). След раждането, циркулацията в умбиликалните артерии и вени обичайно продължава няколко минути. Допълнителният кръвен обем, придвижен към новороденото в този времеви прозорец  се  обозначава  като  плацентарна  трансфузия  (RCOG,  2015).  Незабавното клампиране на пъпната връв рутинно се препоръчва като компонент от активното водене на трети  период  на  раждането,  заедно  с  прилагане  на  утеротоник  и  контролирана  тракция (Креде),  с  цел  да  се  минимизира  постпарталната  кръвозагуба.  Според  Royal  College  of Obstetricians  and  Gynaecologists  (RCOG),  приложението  на  утеротоник  видимо  редуцира риска от сериозен кръвоизлив, а времето на клампиране на пъпната връв не се свързва със значимо влияние върху кръвозагубата в плацентарния период. Отложено клампиране на пъпната връв – съвременни практики.  Медицината, базирана на доказателства позволява да се запознаем с механизмите и логиката за всяка една препоръка. Опирайки се на сериозни научни изследвания, проведени по всички изисквания, можем да изготвим алгоритми за грижа, която да осигури не само безопасност, но и оптимални здравни резултати. Водещите организации и професионални асоциации, ангажирани с родилната грижа, към момента препоръчват оложено клампиране на пъпната връв. За здрави новородени, родени на термин, наличните доказателства са в полза на практикуване на отложено клампиране, а не незабавно прекъсване на пъпната връв  (Royal  College  of  Obstetricians  and  Gynaecologists  (RCOG,  2015).  Международната федерация на акушер-гинеколозите (FIGO) и Световна здравна организация (WHO) вече не препоръчват незабавното клампиране на пъпната връв. Националният институт за здраве и грижи (NICE) препоръчва при здрави жени на термин пъпната връв да не се клампира през първите 60 секунди и да се клампира преди петата минута, въпреки че жените трябва да бъдат  подкрепени,  ако  желаят  да  отложат  допълнително  клмапирането.  Приема  се,  че дефинициите във връзка с времето за клампиране на пъпната връв са както следва: незабавно клампиране  –  в  рамките  на  30  секунди  след  раждането;  отложено  клампиране  – клампиране не по-рано от 2 минути след раждането (RCOG, 2015). В научния си доклад от 2015, RCOG заявява, че незабавното клампиране на пъпната връв редуцира кръвотока към новороденото и може до го лиши от желязо. Железният дефицит през първите месеци от живота се асоциира със забавяне на неврологичното развитие (RCOG, 2015). Практиката на незабавно клампиране също така може да окаже влияние върху кръвотока и преминаването от фетално към неонатално кръвообращение. Това е особено значимо за преждевременно родените деца, тъй като съвсем кратко забавяне на клампирането увеличава кръвния обем на новороденото (RCOG, 2015). Американският  колеж  по  акушерство  и  гинекология  (ACOG)  изготвя  следните препоръки относно времето за клампиране на пъпната връв след раждане: • при  доносени  новородени,  отложеното  клампиране  увеличава  рождените  нива  на хемоглобин и подобрява железните запаси през първите месеци от живота, което може да има положително влияние върху развитието на детето;   - 246 - PROCEEDINGS OF UNIVERSITY OF RUSE - 2020, volume 59, book 8.5. • отложеното клампиране се свързва със значими ползи за преждевременно родените, вкл. и подобрена транзиционна циркулация, по-добро установяване на обема на червените кръвни телца, понижена нужда от кръвопреливане, по-малък брой случаи на некротизиращ енетероколит и интравентрикуларни кръвоизливи;  • основавайки се на ползите за повечето новородени и в съответствие с останалите професионални  организации,  ACOG  препоръчва  отложено  клампиране  при  здравите новородени на термин и недоносените в добро състояние с най-малко 30-60 секунди след раждането; • наблюдава се малко увеличение в случаите на жълтеница, които налагат фототерапия при  доносени  деца  с  отложено  клмапиранне.  Следователно,  медиците,  практикуващи отложено клампиране, трябва да осигурят налични механизми за мониториране и лечение на неонатална жълтеница;  • отложеното клампиране не увеличава риска от постпартален кръвоизлив. Според  гайдлайна  на  СЗО,  контролираните  рандомизирани  проучвания  върху практиката и други проучвания, се доказват ползите от практиката както в краткосрочен, така и в дългосрочен план. Обобщение на тези данни конкретно за доносени деца и майките им, се представя в Табл. 1.:  Таблица 1. Обобщени данни за краткосрочните и дългосрочни ползи от  отложеното клампиране за доносени деца и майките им Краткосрочни ползи от отложеното  Дългосрочни ползи:   клампиране: За доносените  За доносените   За майките новородени  новородени Не се наблюдава  Подобрение в   Осигурява се влияние върху  хематологичния статус адекватен кръвен обем кървенето или  (хемоглобин и и запаси от желязо дължината на трети  хематокрит) на възраст при раждането. период.  2-4 месеца. Индикации от някои   проучвания, че плацента с по-ниско Повишение в:  Подобрява статуса на съдържание на кръв  • хематокрит   нивата желязо до скъсява трети период и  • хемоглобин  възраст 6 месеца. води до намаляване броя на случаите на задържана плацента. Всички тези данни, цитирани от авторитетни и големи организации на международно ниво и категорично подкрепени от многобройни проучвания, ни насочват към значимостта на изработването на протокол за прилагане на отложеното клампиране и необходимостта от изработването  на  алгоритъм  за  оптимални  здравни  грижи.  Осигуряването  им  изисква медицинският персонал да бъде запознат с всички аспекти, ползи и рискове на практиките за съвременна родилна грижа. Същевременно, за да се осигури ефективна стратегия, трябва да имаме и реалистична представа за обществените нагласи и нуждите на семействата, които очакват своите деца и разчитат на най-добрите и безопасни грижи в този решаващ период от живота им. Изследване на познанията и нагласите на жените в област Русе, чрез анкетиране – методи  Като метод за изследване познанията и нагласите на родителите (предимно жените) в област Русе, е използван опростен модел на анкета с кратки въпроси от затворен тип, чрез платофрмата  Google  Forms.  Те  проследяват  настоящите  познания  и  нагласи  на  жените относно отложеното клампиране на пъпната връв и позитивите и негативите на практиката. Изследването,  проведено  онлайн  през  март  2020,  чрез  анонимна  и  доброволна  анкета,   - 247 - PROCEEDINGS OF UNIVERSITY OF RUSE - 2020, volume 59, book 8.5. обхваща  62  жени  в  затворена  Facebook  група  за  взаимопомощ  на  майки  от  областта. Резултатите от проучването са представени графично и наблюдаваните тенденции и нагласи, разгледани в дискусия. Изследване сред жените в област Русе – нагласи и познания относно отложено клампиране на пъпната връв За да придобием ориентация, до колко практиката на отложено клампиране е обект на интерес от страна на местните жени, е важно да знаем какви познания имат за нея. Първият въпрос провокира жените да определят до колко са запознати със същността на практиката на отложено клампиране на пъпната връв (Фиг. 1). 3,20% Да, знам какво представлява, колко време се изчаква и какви са ползите9,70%Да, знам какво представлява като цяло, но не съм запозната с подробностите8,10% 35,50%Само съм чувала, но не знам точно какво еНе съм запозната изобщо, сега разбирам43,50%Да, знам какво представлява, но съм категорична, че е рискована практика, въпреки прочетената информация  Фиг. 1. Графика, представяща как самоопределят жените осведомеността си по отношение на практиката на отложено клампиране на пъпната връв  Прави впечатление, че значителен процент от респондентите се самоопределят като достатъчно запознати с отложеното клампиране и ползите му  и заявяват уверено, че са напълно наясно какво включва практиката – 35.50%. Други 43.50% признават, че имат общи познания  по  темата,  но  не  са  уверени,  че  са  съвсем  наясно  с  детайлите  и  ползите  от практиката. Не бива да пренебрегваме и 3.20% от респондентите, които твърдят, че са се запознали с отложеното клампиране, но са убедени, че е рискована практика. Наличието на такива нагласи е напълно очаквано, с оглед на съществуващите практики и препоръки на местно ниво. Тези резултати ни насочват към нуждата от по-задълбочена подготовка на родителите за физиологията и анатомията на пъпната връв, обосновката на практиката и ролята  на  отложеното  клампиране,  във  връзка  с  позитивите,  които  предлага  за новороденото и майката.  Следващият пункт от доброволното проучване цели да проучи профила на жените, взели участие в доброволното проучване на нагласите, проследявайки техния паритет. (Фиг. 2). 1,60% 4,80%4,80% БременнаБременна и раждалаРаждала (1 дете)48,40%40,30%Многораждала (повече от 1 дете)Нито едно от посочените Фиг. 2. Паритет на респондентите    - 248 - PROCEEDINGS OF UNIVERSITY OF RUSE - 2020, volume 59, book 8.5. Графиката демонстрира, че най-голям дял от запитаните, 48.40%, имат повече от едно дете, а 40.30% имат едно дете. Тези данни ни насочват, че респондентите, в голямата си част, имат личен опит с родилната грижа и впечатления от предходните си преживявания. В рамките на авторската анкета, на респондентите е предоставена и възможност да споделят имат ли желание да включат практиката на отложено клампиране на пъпната връв при своето раждане. В графиката са представни нагласите на жените. (Фиг. 3). 9,50%Да, бих искала да е част от ражданетоми39,70%Да, но се нуждая от повечедостоверна информация, за да съмуверена в решението си50,80%Не, не бих избрала да е част отраждането ми Фиг. 3. Мотивация на респондентите да включат практиката на отложено клампиране при своето раждане.  От  графиката  е  видимо,  че  мнозинството  от  жените  биха  искали  практиката  на отложено клампиране на пъпната връв да бъде инкорпорирана в родилната грижа, която ще получат при следващо или предстоящо раждане. Общо 90.50% заявяват своето желание новороденото им да бъде обгрижено по този начин, което свидетелства за актуалността и значимостта на темата и за самите жени.  39.70% от респондентите са категорични в своите нагласи, а 50.80% споделят, че въпреки положителната си нагласа, все пак считат, че имат нужда от повече достоверна информация, за да се почувстват уверени в решението си. Този факт още веднъж ни насочва към необходимостта от създаване на алгоритъм за съвременни акушерски грижи, чрез акушерски модел и продължителност. С изграждането на ефективна комуникация,  реална  доверителна  връзка  и  висок  професионализъм.  Акушерката  е  в идеалната позиция да информира достъпно семейството за всички практики в родилната грижа, техните обосновки, позитиви и потенциални рискове в рамките на една традиционна акушерска  пренатална  грижа.  Оптималните  здравни  резултати  са  в  пряка  зависимост  от модела на грижа, който е получила бременната жена. Тази взаимозависимост се разпознава и от голяма част от запитаните жени. Към тях е отправен въпрос, който цели да изясни дали идентифицират ползата от продължителността в грижите.  Запитани  дали,  ако  имат  възможност  акушерката,  която  познават  от  Женска консултация да е специалистът, който е разяснил практиката на отложено клампиране и ги придружава за раждането на детето, при нормални и неусложнени бременност и раждане, повечето жени отново отговарят утвърждаващо (Фиг. 4): 6,30% 1,60%Да, такава продължителност вгрижите и специалиста, който сегрижи за мен, ще е от огромна ползаДа, но ме притеснява липсата натакава услуга на 41,30% местно ниво, не знамдали е възможноНе, не ме интересува тази практика изатова не мисля, 50,80%че ще ми е от ползаДруго Фиг. 4. Нагласи на респондентите относно продължителността в грижите.    - 249 - PROCEEDINGS OF UNIVERSITY OF RUSE - 2020, volume 59, book 8.5.  Сборно 92.10% от респондентите заявяват, че биха имали полза от продължителността в грижите – акушерка да ги съпътства и обгрижва както пренатално, така и интрапартално, да информира относно практиката.   ИЗВОДИ Непосредствените грижи за новороденото в ранния неонатален период са фокус на многобройни  научни  изследвания  и  проучвания  през  последните  години.  Този  времеви период, макар и кратък, все повече се доказва като основополагащ и решаващ в дългосрочен план – както за детето, така и за майката. Оптималните грижи, положени за тях в този прозорец от време, категорично са от съществена значимост и силно повлияват здравето, което неминуемо алармира за тежестта на професионалната отговорност при изготвянето и изпълнението  на  протоколите.  Медицината,  базирана  на  доказателства  задължава  да  се работи активно върху осъвременяване и оптимизиране на родилната грижа, така че тя да осигури възможно най-добрия и безопасен старт за всяко новородено и семейството му. Необходимо е внимателно да бъдат изследвани всички позитиви и потенциални рискове на всяка една практика в контекста на непосредствените грижи за родилката и детето, като се опираме на науката и доказателствата. Практиката на отложено клампиране на пъпната връв не прави изключение в този смисъл, като видимо и  жените биха се чувствали по-спокойни и уверени да коментират темата със своята акушерка и да имат възможност същият специалист по здравни грижи да ги придружи във времето, когато тя следва да се приложи. Достатъчно  ефективна  стратегия  за  акушерска  грижа,  включваща  отложено клампиране на пъпната връв следва да бъде разработена на базата на познатите вече данни и на препоръките на водещите международни организции.   