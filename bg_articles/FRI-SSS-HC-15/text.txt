 ВЪВЕДЕНИЕ Злоупотребата с алкохол е петият водещ рисков фактор за преждевременна смърт и увреждане в световен мащаб (Mason, B. J., Quello, S., Shadan, F., 2018).  Aлкохолната употреба причинява 3, 3 милиона смъртни случая всяка година, или 6 % от всички смъртни случаи в световен мащаб. Вредните последици от злоупотребата с алкохол са много  и  варират  от  индивидуални  рискове  за  здравето,  заболеваемост  и  смъртност  до последици за семейството, приятелите и цялото общество. Семействата и връстниците влияят върху употребата на алкохол. Доказано е също, че социалния и културен живот влияe върху употребата / злоупотребата с алкохол (Sudhinaraset, M., Wigglesworth, C., Takeuchi, D. T. ,2016). Юношеството  е  особено  уязвим  период  на  невроразвитието,  белязан  от  високи  нива  на ангажираност с рискова употреба на алкохол (Lees, B., Meredith, L. R., Kirkland, A. E., at.al, 2020). Преходните събития в живота на човека показват ефекта си върху възстановяването на алкохолната зависимост (Dawson, D. A., Grant, B. F., Stinson, F. S., at.al, 2006).  Хората останали без дом имат  лошо качество на живот, ограничени или никакъви социални контакти. Те често са безработни или работят само от време на време. Изложени са на риск от проблеми със закона. Алкохолът може да не е причината за техния социален статус, а само резултат от други дискомфорти, като по този начин допринася за тяхната био-психо-социална деградация (Alessandrini, G., Ciccarelli, R., Battagliese, G., at.al, 2018).  Нарушението на употребата на алкохол представлява сериозна клинична, социална и лична тежест за страдащите и значително финансово натоварване за обществото. Текущото лечение, както психологическо, така и фармакологично, е лошо и с висок процент на рецидив след медицинска детоксикация и специални програми за лечение (Sessa, B., 2018).  Приемът на алкохол има сложни ефекти върху здравето. Връзките между употребата на алкохол и сърдечно-съдовите заболявания като хипертония, коронарна болест на сърцето,  29 Докладът е представен на студентската научна сесия на 19.05.2021 г. в секция „Здравни грижи“  с оригинално заглавие на български език: АЛКОХОЛИЗЪМ И ПОСЛЕДСТВИЯТА СВЪРЗАНИ С АКОХОЛНАТА ЗЛОУПОТРЕБА.   - 167 - PROCEEDINGS OF UNIVERSITY OF RUSE - 2021, volume 60, book 8.5. инсулт, периферни артериални заболявания и кардиомиопатия са проучени подробно (Piano M. R., 2017). Употребата на алкохол уврежда здравето и е определена като един от основните рискови фактори,  който  може  да  се  избегне,  а  разстройството  на  употребата  на  алкохол  е класифицирано сред най-вредните, изтощителни категории заболявания. Пациенти страдащи от нарушения в употребата на алкохол, често пъти имат социални и здравословни проблеми, породени от хаотичният им начин на живот. Пряката среща и присъствие на медицинските сестри е мощен инструмент, който спомага за облекчаване на хоспитализацията. Пациентите, страдащи  от  нарушения  в  употребата  на  алкохол,  изискват  специално,  индивидуално внимание  и  професионално  отношение  от  страна  на  медицинските  сестри  по  време  на хоспитализацията им (Bové, H. M., Lisby, M., Norlyk, A., 2019). Медицинските сестри често са първата точка за контакт при хоспитализация, а това е ключово. Този контакт създава основата за бъдещо сътрудничество. Въз основа на знанието, че злоупотребата с алкохол причинява множество заболявания и повишена смъртност, осъществен анализ на редица изследвания доказват, че намаляването на индивидуалната консумация на алкохол може да допринесе до минимизиране на рисковете за здравето. Доказани  са намаляване на свързаните с алкохола травматични наранявания, налице е овладяването на влошеното здравословно състояние, като възстановяване на камерната сърдечна функция при алкохолна кардиомиопатия, понижаване на кръвното налягане, нормализиране на биохимичните показатели, подобрениея при  наличие на чернодробно заболяване, свързано с алкохола. Освен това, се установява намаляване на продължителността на болничния престой в стационара. Налюдават се също подобряване на симптомите на тревожност и депресия, самочувствие, физическо и психическо качество на живот,  както  и  по-ниски  нива  на  психосоциален  стрес.  В  заключение,  прегледаните проучвания  категорично  подкрепят  и  подчертават  значението  и  ползите  на  ранния първоначален скрининг за проблемна употреба на алкохол (Charlet, K., Heinz, A., 2017). Планирането на лечението при алкохолно разстройство е решаващ и сложен момент. Добър подход в цялостното лечение на алкохолната зависимост е избора на най-подходящ терапевтичен план и отличното взаимодийствие между членовете на мултидисциплинарният екип  от  професионалисти.  Що  се  отнася  до  алкохолната  зависимост  доказан  ефект  има психологическата интервенция, водеща до подобряване качеството на живот на пациентите. Психоаналитичните  и  поведенчески  техники  са  използвани  по-често  като  психологично лечение при алкохолно зависими, но отскоро се използват основани на доказателства подходи като мотивационно интервюиране (Coriale, G., Fiorentino, D., De Rosa, F., at. al, 2018).   ИЗЛОЖЕНИЕ Установено е, че предоставянето на грижи за пациенти, страдащи от нарушения при употребата  на  алкохол,  е  изключително  сложна  задача  за  изпълнение.  Това  изисква ангажираност на медицинската сестра с пациента с цел установяване на сътрудничество и справяне със сложността на житейската ситуация на пациента и балансиране на грижите. На медицинските сестри им липсват възможности за креативност при определяне на начина за предоставяне  на  грижи.  В  някои  от  случаите  е  необходимо  отклоняване  от  твърдо установените норми и процедури, ограничаващи грижите за тази категория пациенти. (Bové, H. M., Lisby, M., Norlyk, A., 2020).  Вредата от злоупотребата с алкохол е повече от сериозна пречка в ежедневието. Вредната алкохолна  консумация  най-общо  се  определя  като  злоупотреба  с  алкохол,  причиняващо увреждане  на  физическото  или психическото  здраве.  Употреба  на  алкохол  се  базира  на отношението на личността към ежедневните задължения и готовността да се справя с тях (Ministry of Health, 2021). ИЗСЛЕДВАНЕ:  Във връзка с целите на настоящото научно изследване – алкохолната зависимост и последствията свързани с акохолната злоупотреба, беше осъществено интервю с И.Й - 50 годишен мъж с алкохолна зависимост, лекуван в отделение за зависимости в ЦПЗ – Русе през периода месец април-май 2021г. Пациентът е професионално успял, с отговорна и престижна професия. С писмена декларация И.Й. потвърди съгласието за публикуване на   - 168 - PROCEEDINGS OF UNIVERSITY OF RUSE - 2021, volume 60, book 8.5. споделената от него информация. Поради пандемичната обстановка интервюто се проведе по телефона, и информацията се представя в първо лице, за да се предаде точно емоционалният елемент на разказа. -  Спомняте ли си Вашият първи досег с алкохола, на каква възраст бяхте? Бях на 12 години, когато започнах да пуша и пия. Тогава исках да се впиша в компанията,  към  която  пренадлежах.  В  началото  се  отвръщавах  от  алкохола. Случвало се е когато ми замиришеше на концентрат да получа гадене.  Неусетно пораснах и вече бях в средното училище. Много скоро след това сключих брак и бях с  едно  дете.  Започнах  да  приемам  алкохол  по-често  в  периода  след  казармата. Злоупотребявах обикновено  вечер с приятели. Работех в голям завод в града, и след като го закриха останах без работа и с две деца. Това беше труден период за мен  и се утешавах с алкохол. Това продължи докато не ми се обадиха за работа  на танкер. През 1999 г. заминах на първия си курс за период от 12 месеца. Когато се върнах купих къща и отново заминах. След втория курс, когато се върнах в България се оказах на улицата с дрехите си на гърба, без дом, без семейство, жена ми ме напусна. Беше една студена и трудна за мен зима. Бях самотен, отчаян, изпитвах страх и несигурност. Спях при сестра ми, и при приятели докато успея да си подредя отново донякъде  живота.  Това  ме  съсипа  психически.  Имах  и  паричен  заем,  за  който трябваше да се погрижа. Отново се наложи да замина. -  Имате ли фамилна обремененост относно алкохолна зависимост? Когато бях малък баща ми пиеше и пушеше, но на 34 години спря. Доживя  до 86 години. Други от фамилията със зависимост няма. -  Кога си дадохте сметка, че всъщност прекалявате с алкохола? За първи път се замислих , че алкохолът е проблем за мен , когато бях на 30 години. Тогава все още бях семеен. Раздялата с жена ми ме съсипа, и ми бяха необходими три години, за да се възстановя. -  Как решихте да се лекувате и кой беше най-критичният момент по време на лечението? Осъзнавах клопката на алкохолната зависимост. Имах желание  да се справя с този проблем. Търсих начини. Едно от решенията ми беше да си да си купя кола, за да спра да употребявам алкохол, но и това не помогна. Просто, когато пиех алкохол  спирах да карам колата.  Бях на  45 години, когато отидох за първи път в клиника. Усещах и знаех, че трябва да спра, но не можех сам. Не знаех как да го направя, нуждаех се от помощ. Най-критичният и тежък момент в лечението за мен е да премина първите седем дни. -  Мисите ли, че алкохолната Ви зависимост е породена от емоционални или психологични проблеми ?  Да,  това  е  със  сигурност  така.  Първо  от  емоционални  проблеми  и  после  е  на психологична основа. Мисля по този начин, защото  когато съм на път /на работа/ не употребявам алкохол, а това е с продължителност една година. Още първия ден след като се прибера в България започвам да пия големи количества алкохол. Не мога да се контролирам. Стигал съм до бутилка концентрат на ден и много бири. Поради тази причина смятам, че всичко е на психична основа. Свързвам България с приема на алкохол. -  Страхувате ли се, че можете да провокирате сериозно заболяване, което може да стане причина за фатален край? Не съм имал такива мисли. Знам че имам хронично заболяване. Наясно съм, че трябва да  се  лекувам,  и  се  опитвам  да  изляза  от  омагьосаният  кръг  чрез  лечение  на зависимостта си.  -  Имате ли подкрепата на близките и подкрепата на медицинският персонал в лечебното заведение, което посещавате? Да,  имам,  усещам  подкрепа.  Аз  осъзнавам  своята  зависимост  и  търся  напълно  доброволно лечение на проблема. Вече четвърта година се лекувам в Русе, и една   - 169 - PROCEEDINGS OF UNIVERSITY OF RUSE - 2021, volume 60, book 8.5. година в Пловдив. Във връзка с това , че когато съм на работа не употребявам алкохол разбрах, че  трябва да съм ангажиран.  Компенсирам с четене на книги - прочел съм много книги (над 500 бр.) за кратко време, но това е когато не съм в България. Пристигна ли в България всичко се повтаря - просто пия до несвяст. Нищо друго не ми се прави, не чета, не карам кола. Нищо не ме трогва и вълнува.  -  От позицията на пациент Вие имате ли препоръки за по-добра ефективност на провежданото лечение?  Имам, винаги има какво още да се направи за по-ефективно лечение. Трябва да се назначат психолози, и те да работят усилено с нуждаещите се. Да се провежда подходяща трудова терапия. Считам, че ще е много полезно да сме ангажирани през деня с различни дейности. За всеки според възможностите и способностите и интересите му. Добре би били да има възможност да се създават социални контакти /групички/ , с които да се събираме, и да говорим за проблемите си. Не е важно само лечението с медикаменти и ограничителните мерки наложени в лечебното заведение. Все едно си в затвор. Всичко това след седем дена детокс е хубаво да се прави с всички пациенти, които проявяват интерес. С мен никой не разговаря, затова се замислям да започна да ходя и на психолог, защото само лекарствата не ми помагат. Лечението на алкохолизма, дза да е пълноценно трябва да е комплекс.   ИЗВОДИ  От проучената литература насочена към проблемите на хората с алкохолна зависимост и проведеното интервю могат да се направят следните изводи и заключения:  Върху всички групи от населението, пандемията си оказва своето влияние. Особедно голямо е влиянието и върху хората страдащи от алкохолна зависимост. В интервюто става ясно, че в тази история, както  и в много други  първите контакти с алкохола са с цел да се приобщи юношата към определена среда, общност. Също така става ясно, че загубата на семейството е преломният момент и утвърждаването на зависимостта. Често  пъти при наличие на алкохолна зависимост  се наблюдава фамилна обремененост. Личности склонни да злоупотребяват с алкохол и губейки по време на житейският си път семейство,  дом,  работа,  приятели,  развиват  много  по-тежки  зависимости.  Не  рядко  се наблюдава самокритика към злоупотребата с алкохол, но не се намира верният изход от ситуацията. Лечението трябва да е комплексно, насочено към нуждите на пациента. От особенна важност се оказва мултидисциплинарният работен екип в лечебните заведения предназначени за пациенти страдащи от алкохолизъм.   