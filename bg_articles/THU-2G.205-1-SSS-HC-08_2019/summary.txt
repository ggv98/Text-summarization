Според здравната стратегия на ЕС "заедно за здравето - стратегически подход за ЕС", здравните специалисти имат изключителна роля в правилното функциониране на цялата здравна система. Проучванията на Европейския форум на Националните сестрински и акушерски асоциации и Световната здравна организация показват, че от броя и квалификациите на медицинските сестри и акушерките в болниците зависят броя на усложненията, продължителността на лечението и смъртността в болниците. Дейностите на здравеопазването са изключително важна част от лечението, рехабилитацията, профилактиката и промоцията на здравето. 