 ВЪВЕДЕНИЕ Двадесет и  първи  век е век на  здравните грижи.  Този  факт се обуславя от бързото развитие  на  диагностичните,  терапевтичните  и  фармацевтичните  медицински  технологии, които, от една страна допринасят за справянето с нелечимите досега заболявания, но от друга страна, ги „натрупват” като хронични  заболявания, водещи често до инвалидизация  (Strategy for Development of Health Care in Bulgaria 2013). Според здравната стратегия на ЕС „Заедно за здраве – стратегически подход на ЕС”, специалистите  по здравни грижи имат изключителна роля  за  правилното  функциониране  на  цялата  здравеопазна  система.  Проучвания  на Европейския  форум  на  националните  сестрински  и  акушерски  асоциации  и  Световната здравна  организация  сочат,  че от  броя  и  квалификацията  на  сестрите  и  акушерките  в болниците  зависи броят на усложненията,  продължителността  на лечението и смъртността в болниците  (Strategy for Development of Health Care in Bulgaria 2013). В последното  десетилетие здравеопазването  и  здравните  грижи  все по  отчетливо  се причисляват към глобалните проблеми на нашето време. Здравните грижи са вид услуга, която                                                 24 Докладът е представен на студентската научна сесия на 09.05.2019 в секция Здравни грижи с оригинално  заглавие на български език: Удовлетвореност на пациенти  от предоставените от студенти здравни грижи .   - 121 - PROCEEDINGS OF UNIVERSITY OF RUSE - 2019, volume 58, book 8.4.  включва медицинските грижи за пациентите, като здравните грижи са общ медицински подход към пациентите от страна на лекаря и медицински  сестри (Todorova, T., 2014). ИЗЛОЖЕНИЕ Проблемът за качеството на сестринските грижи в болницата е изключително актуален, поради повишаването на потребностите на пациентите. Те все повече търсят информация  по отношение на болничното лечение, качеството на грижите. Степента на неудовлетвореност на пациента  ще зависи  не  само от важността на  здравния  му проблем,  но  и  от появата  на непредвидени  проблеми по време на хоспитализацията.  Качеството на грижите в болницата трябва да отговаря  на  очакванията  на  пациентите  и  на  неговите  потребности,  както  по отношение  на техническото изпълнение  на грижите  и процедурите,  така и по отношение  и взаимоотношенията  с болничния  персонал.  Редица проучвания  доказват, че качеството на сестринските грижи е свързано с удовлетвореността на пациентите.  Удовлетвореността  на  пациентите  от  качеството на  грижите  по  време  на  тяхната хоспитализация  е съществен критерий  при определяне  качеството на оказаната медицинска помощ като цяло в лечебното заведение (Sabrieva, S., Gr. Koleva, 2017). Обучението на медицинските  сестри в България осигурява  нужната компетентност за осъществяване оценката на потребностите, планиране  и осъществяване на здравни грижи,  но все още масово се преподават добре познатите традиционни  методи и средства за хигиенни грижи (Yasharova, G., Hristova, I.,2019). Дейностите  по  здравни  грижи  са  изключително  важна  част  от  лечението, рехабилитацията,  профилактиката  и  промоцията  на  здраве.  Тяхната  нормативна регламентация е от съществено значение за прилагане на качествената грижа. Според Наредба 1  Медицинските  сестри,  акушерките  и  асоциираните  медицински  специалисти  могат да извършват самостоятелно и по назначение от лекар дейности по  предоставяне и събиране на здравна  информация;    промоция  на  здравето,  превенция  и  профилактика  на  болестите;  предоставяне  на  медицински  и  здравни  грижи;    рехабилитация;    осъществяване  на манипулации;  оказване на спешна медицинска помощ; разработване на проекти, провеждане на обучение и изследвания в областта на здравните грижи. При проучване за качеството на здравните грижи,  почти всички биха казали, че искат здравни  грижи  с високо  качество, и повечето хора  интуитивно  усещат, какво значи  това. Сложността при дефинирането  на качеството на здравните грижи се дължи отчасти на това, че различни групи  хора могат да имат много разминаващи се причини  да измерват качеството – резултатът е различни критерии  за оценяване и различни акценти.  Съществуват множество дефиниции  за „качествени грижи“,  но следната предложена от Института по медицина на САЩ (IOM) обобщава добре съдържанието на много други дефиниции,  и е получила широко одобрение (Institute of Medicine, 2001). „Степента, до която здравните услуги за отделни лица и популации  увеличават вероятността за постигане на желаните здравни резултати и са съобразени със съвременното професионално знание (наука).“   Студентите от трети курс специалност  медицинска  сестра са в края на своето теоретично и практическо обучение, като им предстои само стаж по специалността.  За проучване мнението на пациентите  за  практическата подготовка на студентите, проведохме проучване  сред 40 пациенти  от различни  отделения  на УМБАЛ „Канев“  АД. Резултатите от проучването  са обработени с програма за статистическа обработка на резултатите SPSS 16.0.   В проучването  се включиха 16 мъже /40%/ и 24 жени /60%/. Образователното ниво  е показано във фигура 1.   - 122 - PROCEEDINGS OF UNIVERSITY OF RUSE - 2019, volume 58, book 8.4.    Фиг. 1. Образователно ниво на пациентите.  За преценката на пациентите има значение и образованието, поради което изследвахме и образователното ниво. Резултатите показват, че 88 % от анкетираните лица са със средно и по-високо образование.   Фиг. 2. Възраст на пациентите  Включени  са пациенти  от  различни  възрастови  групи  (Фигура  2)  поради  очаквана разлика в потребностите и оценките им.  Увеличаването на абсолютния брой на хората в напреднала и старческа възраст е пряко следствие на увеличената средна продължителност на живота. В Национален социален доклад на Република България за 2013-2014 г. се казва, че  България, както редица страни –членки на Европейския съюз, е изправена пред сериозни предизвикателства, свързани със застаряването на населението, което води до повишаване  на потребността от медицински  услуги и здравни грижи.    - 123 - PROCEEDINGS OF UNIVERSITY OF RUSE - 2019, volume 58, book 8.4.   Фиг. 3. Подготовка на студентите според пациентите  Въпреки че пациентите  нямат необходимите  познания  за да оценяват подготовката на студентите, въпросът беше зададен за да преценим тяхното мнение, доверие и отношение към студентите и обучението (фигура 3). Трябва да имаме предвид, че при тяхната оценка голямо влияние  оказват отношението  на студентите към тях и нивото на комуникация.  От фигурата виждаме, че само 7 % смятат студентите за неподготвени  за самостоятелна работа. Въпросът има връзка и със следващия – доверяват ли се пациентите  на студентите за изпълнението  на манипулации  и изследвания (Фиг. 4).    Фиг. 4. Доверявате ли се на студентите да изпълняват назначените Ви изследвания и манипулации?  Доверието е от много голямо значение  защото участието на пациента  в обучителния процес е доброволно и  е важна част от практическото обучение на студентите. За постигане на информирано  съгласие е необходимо да се проявява уважение и зачитане на личността на пациента,  толерантност  и  емпатия,  спечелване  на  доверието  чрез непринудено  общуване (Grudeva, M., 2011).   - 124 - PROCEEDINGS OF UNIVERSITY OF RUSE - 2019, volume 58, book 8.4.    Фиг. 5. Според Вас как студентите трябва да придобият практическите си умения?  Според  пациентите  практическите  умения  студентите    трябва  да  придобият  чрез обучение върху мулажи (2,5 %), виртуално обучение (2,5 %), от работещи медицински сестри (30 %), от преподавателите (22,5%) и от преподаватели върху пациенти  (42,5 %). Съпоставени отговорите съобразно образованието на пациентите  (Фиг. 5)  се открояват отговорите на пациентите с висше образование според които обучението трябва да се води от преподавател.  Фиг. 6. Удовлетвореност от здравните грижи, предоставяни от студенти Като цяло  пациентите  показват висока  удовлетвореност  (72 %) от здравните  грижи, предоставяни от студенти (Фиг. 6).     - 125 - PROCEEDINGS OF UNIVERSITY OF RUSE - 2019, volume 58, book 8.4.  ИЗВОДИ  Доверието е от много голямо значение  за участието на пациента в обучителния процес, което  е доброволно и  е важна част от практическото обучение на студентите. Затова е важно да  се  работи  в  посока  спечелване  доверието  на  пациента  и  повишаване  на  неговата удовлетвореност от предоставените от студентите здравни грижи.  